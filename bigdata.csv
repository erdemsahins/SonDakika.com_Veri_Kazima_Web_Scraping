,Link,Body_text
0,https://www.sondakika.com/haber/haber-joe-biden-cinsel-taciz-iddialari-abd-de-baskanlik-13200760/," Amerika Birleşik Devletleri'nde 3 Kasım'da yapılacak başkanlık seçimlerinde Donald Trump'ın rakibi olmasına kesin gözüyle bakılan Joe Biden'ı 27 yıl önce kendisine cinsel tacizde bulunmakla suçlayan Tara Reade, eski başkan yardımcısının seçim yarışından çekilmesini istedi. Tara Reade verdiği bir mülakatta Biden'a hitaben ""Amerika Birleşik Devletleri başkanlığına karakteriniz nedeniyle aday olmamalısınız. Lütfen öne çıkın ve hesap verin"" dedi.  Demokrat Parti'nin başkan adayı olacak eski Başkan Yardımcısı Biden ise Reade'in suçlamalarını reddediyor.1992-1993 yılları arasında Delaware Senatörü olduğu dönemde Joe Biden'ın ofisinde idari sekreter olarak çalışan Tara Reade, Biden'la ilgili suçlamalarını geçtiğimiz hafta dile getirdi. Son olarak Amerikan medyasında ünlü bir ekran yüzü olan eski Fox ve NBC sunucularından, serbest gazeteci Megyn Kelly'ye konuşan Reade, iddialarını iyice detaylandırdı ve şunları söyledi: ""Bir eli gömleğimin altındayken diğer elini -o gün etek giymiştim- eteğimin altına götürdü ve giderek yukarı çıkarmaya başladı. Parmak ucuma yükseldiğimi hatırlıyorum. Eli eteğimin altındayken aynı zamanda benimle konuşuyor, üzerine eğiliyordu. Şöyle başımı ondan uzağa doğru çektim.""Reade, Biden'ın bunun üzerine ona bakıp ""Hey, ne oluyor? Beni beğendiğini duymuştum"" dediğini ve sonra parmağını ona doğrultarak ""Benim için hiç bir şeysin sen, hiç bir şey"" dediğini de ekledi. Tara Reade gazeteci Megyn Kelly'nin, ""Biden'ın başkanlık adaylığından çekilmesi gerektiğini düşünüyor musunuz?"" sorusu üzerine ""Keşke çekilse, ama çekilmez. Çekilmesini isterim. Duygusal olarak böyle hissediyorum"" dedi. Reade ayrıca iddialarıyla ilgili olarak Biden da aynısını yapmayı kabul ederse yalan makinesi üzerinden test yaptırmayı önerdi. İddialarını gündeme getirdikten sonra Biden yandaşlarının kendisini hiçbir kanıt göstermeden ""Rus ajanı olmakla"" suçladıklarını söyleyen Reade ölüm tehditleri aldığını da ekledi. Reade, ""Bütün sosyal medya hesaplarım hacklendi, kişisel bilgilerin ortalara yayıldı"" dedi.Demokrat başkan adayı Biden'ın kampanya yöneticisi Kate Bedingfield, Tara Reade'ın iddiaları medyada yer aldıktan sonra bir yazılı açıklama yaptı. Bedingfield çok dikkatle kaleme alındığı görülen açıklamasında, Reade'ın anlatısının tutarsızlıklar içerdiğini kaydetti ama taciz konusunda ""kadınların beyanlarının ciddiyetle incelenmesi ""gerektiğine de vurgu yaptı. ""Kadınlar suçlanmak ve zarar görmekten korkmadan açıkça yaşadıklarını anlatabilmelidir ve bunu sağlamak hepimizin görevi olmalı"" diyen Bedingfield buna karşın doğrulara da her zaman sahip çıkılması gerektiğini söyledi ve ekledi: ""Aynı zamanda gerçeklerden hiç bir zaman vazgeçmemek gerekir. Gerçek şu ki bu iddialar uydurmadır ve onları desteklemek için sunulan malzemeye dikkatle baktığınız zaman uydurma oldukları sürekli bir şekilde ortaya çıkmaktadır.""Joe Biden da konuyla ilgili olarak ilk kez geçen hafta çıktığı bir televizyon programında sessizliğini bozdu ve iddiaların ""sahte ve yalan"" olduğunu söyledi. California'da yayımlanan San Luis Obispo Tribune adlı gazetede yer verilen bir habere göre, 1996 yılında boşanma davası sırasında mahkemeye sunulan bir belgede eski eşi, Tara Reade ile ilgili olarak ""Senatör Joe Biden'ın ofisinde yaşadığı cinsel tacizle ilgili bir meseleden"" söz ediyor. Reade'in eski eşi Theodore Dronen bu belgede eşine atıfla,""Bu olay onun üzerinde çok büyük travma yarattı ve bugün bile bu konuda çok duyarlı ve etkilerini hala yaşıyor"" diyor. Gazetenin ele geçirdiği bu dosya Reade'in iddialarına destek olarak sunulan tek belge gibi görünüyor. Reade'in erkek kardeşi, eski bir komşu ve eski bir çalışan arkadaşı da iddia edilen saldırıyı zamanında ondan dinlediklerini söylüyorlar. Annesinin de 1993 yılında bu iddialarla ilgili olarak CNN televizyonunu aradığı söyleniyor. New Yorklu önde gelen avukat olan Douglas Wigdor bir açıklama ile Reade'i kendisinin temsil ettiğini açıkladı. Wigdor daha önce cinsel taciz ve saldırıdan mahkum olan Hollywood yapımcısı Harvey Weinstein aleyhinde dava açan bazı kadınları temsil etmişti. Bazı Cumhuriyetçi politikacılar Reade'in suçlamalarını, Demokratları, ""suçlanan Cumhuriyetçiler olduğunda kadın savunucusu kesilen iki yüzlüler"" olarak yansıtma fırsatı olarak görüyor. Bir zamanlar kadınların cinsel organlarını ellemekle övünen Başkan Trump da daha önce tümünü reddettiği bir dizi cinsel taciz ve cinsiyetçilik suçlamasıyla karşılaşmış ancak bu iddialar onun siyasi kariyerini etkilemedi. Fakat Demokratlar #MeToo hareketi (SenDeAnlat) olarak bilinen cinsel taciz ve saldırıları ifşa kampanyasına parti olarak büyük destek verdiler ve kadınların yaşadıklarının dinlenmesini savundular. Kadınlar Demokrat Parti'nin seçmen tabanının çekirdiğini oluşturuyor ve geleneksel olarak Cumhuriyetçilerden çok Demokratlara oy veriyorlar. Liberal kadın yazar Linda Hirshman, New York Times gazetesindeki yazısında, Tara Reade'e inandığını ama Trump'ı çok daha kötü bulduğu için yine de Biden'a oy vereceğini açıkladı. ABD'de Hirshman gibi düşünen çok sayıda Demokrat Partili kadın var.3 Kasım'da, #MeToo kampanyası sonrasındaki ilk başkanlık seçimi yapılacak. Biden bu seçimi, ""Amerika'nın ruhu için verilecek meydan savaşı"" diye niteliyor."
1,https://www.sondakika.com/haber/haber-koronavirusun-gorulmedigi-tek-kita-antarktika-13200119/,"Çin'in Vuhan kentinden ortaya çıkan ve kısa sürede tüm dünyayı etkisi altına alan yeni tip koronavirüs salgınında Antarktika, dünyanın en güvenli yeri oldu. Çoğu araştırmacı beş bin kişinin yaşadığı kıtada şimdiye kadar tek bir koronavirüs vakası bile görülmedi.Kovid-19 salgını bölgeyi ziyaret eden cruise gemilerinin seferlerini bitirmek üzere olduğu bir dönemde çıktığı için virüs donmuş kıyılara ulaşamadı. Ardından kışın geldiği kıtanın dünyayla bağlantısı tamamen kesildi. Penguen, fok ve albatrosların dışında daimi bir nüfusu olmayan kıtada araştırmacılar 80 kadar üste yaşıyor. Anvers Adası'ndaki ABD üssü Palmer İstasyonu'nun koordinatörü Keri Nelson, bu kişilerden biri.Keri Nelson, CNN Televizyonu'na ""Burada olduğu için mutlu olmayan bir kişinin bile olduğunu sanmıyorum"" dedi. Nelson, ""Bazı insanlar evlerine dönmeye hazır. Sevdikleri insanlara yardım etmek, tarihin bu döneminde insanlara başka yollarla yardımcı olmak için. Ama hepimiz hem hastalık hem de hastalığın sağlık ve yaşam tarzına hiçbir etkisinin görülmediği böyle bir yerde yaşadığımız için müteşekkiriz"" diye konuştu.2007'den beri yaz ve kış sezonlarında burada çalışan Nelson, dünyanın geri kalan kısımlarından tecrit edilmiş halde yaşamalarına karşın gelişmeleri yakından takip ettiklerini söyledi.İngiliz Rothera Araştırma İstasyonu'nda rehber olarak çalışan 29 yaşındaki İskoçya vatandaşı Robert Taylor ise Ocak başında Çin'den salgınla ilgili ilk haberler gelmeye başladığında durumun ciddiyetinin farkına varamadıklarını belirterek, ""Ailem özellikle de büyükannem için endişeleniyorum. Sanki Ay'dasınız ve aşağı bakıyorsunuz. Ne olup bittiğini görebiliyorsunuz ama çok uzaktasınız"" dedi.Antarktika'ya son yıllarda turistlerin ilgisi arttı. Antarktika Uluslararası Tur Operatörleri Birliği'nin verilerine göre 2018-19 sezonunda kıtayı 56 bin 168 kişi ziyaret etti. Bu bir yıl öncesine göre yüzde 40'lık bir artışı temsil ediyor.2019-2020 sezonunda ise kıtayı 78 bin 500 kişinin ziyaret etmesi bekleniyordu. Ama salgın nedeniyle bu yıl tüm ziyaretler iptal edildi. Kıtanın turizm sezonu Kasım'la Mart ayları arasında. Yeni Zelanda ve Avustralyalı turistleri taşıyan bir cruise gemisi 15 Mart'ta Antarktika için yola çıkmıştı. 217 kişi taşıyan gemi Nisan başlarında, Uruguay açıklarında mahsur kalmıştı.Yolcu ve mürettebatın yüzde 60'ının koronavirüse yakalandığı gemiden şimdiye kadar sadece durumu ağır altı kişi tahliye edildi."
2,https://www.sondakika.com/haber/haber-dso-cin-deki-hayvan-pazari-virusun-yayilmasinda-13200608/," Dünya Sağlık Örgütü (DSÖ) yeni tip koronavirüsün (Kovid-19) yarasalardan doğal yollarla bulaştığını ve Çin'deki hayvan pazarının virüsün yayılmasında rol oynadığını söyledi.Dünya Sağlık Örgütü (DSÖ) dünyayı etkisi altına koronavirüs (Kovid-19) salgınına ilişkin açıklamalarda bulundu. DSÖ, Çin'in Vuhan şehrinde ortaya çıkan ve tüm dünyaya yayılan koronavirüsün yarasalardan doğal yolla bulaştığını ancak Vuhan'da yer alan vahşi hayvan pazarının enfeksiyonun yayılmasında rolü olduğunu söyledi. Daha önce ABD Başkanı Donald Trump, virüsün Vuhan'daki bir laboratuvarda ortaya çıktığını iddia etmiş ve elinde konuyla alakalı deliller olduğunu söylemişti. DSÖ ise ABD'nin bu iddialara yönelik hiçbir kanıt göstermediğini vurgulamıştı.ABD Dışişleri Bakanı Mike Pompeo da koronavirüsün Çin'deki bir laboratuvardan çıktığını iddia etmişti. Çarşamba günü Çin Kızılhaç Başkanı Chen Zhu,Çin'in salgın bitene kadar uluslararası uzmanların hiçbirini koronavirüsün kaynağını soruşturmak için ülkeye kabul etmeyeceklerini söyledi."
3,https://www.sondakika.com/haber/haber-prens-harry-ve-meghan-markle-in-yasadigi-luks-13199683/,"Geçtiğimiz Mart ayında ani bir kararla İngiliz Kraliyet Ailesi'ndeki tüm görevlerini sonlandıran Meghan Markle ve Prens Harry, ABD'de yaşamaya başladı. Çift, şimdilerde Kaliforniya eyaletinde bulunan ABD'li oyuncu Tyler Perry'e ait 18 milyon dolar değerindeki malikanede kalıyor. İngiliz basından Daily Mail'in haberine göre, 22 dönüm üzerine kurulu olan Toskana tarzı malikanede 8 yatak odası ve 12 adet banyo bulunuyor. Çifte evi ayarlayan kişinin Perry'nin yakın arkadaşı ABD'li televizyon sunucusu Oprah Winfrey'in olabileceği belirtiliyor. Prens Harry ve Markle'ın, mülkü kiralayarak mı yoksa misafir olarak mı kaldıkları ise bilinmiyor. Mülke ait herhangi bir satış kaydı da bulunmuyor."
4,https://www.sondakika.com/haber/haber-cinli-bilim-insanlari-koronavirus-cinsel-yolla-13199400/,"Yeni tip koronavirüsün (Kovid-19) çıktığı Çin'de salgının bulaşma şekliyle ilgili ezber bozan bir araştırma yapıldı. Shangqiu Şehir Hastanesi'nde yapılan araştırmada koronavirüsün sperm üzerinde tespit edildiği ve cinsel yolla bulaşabildiği öne sürüldü.Çinli bilim insanları, Shangqiu Şehir Hastanesi'ndeki bazı koronavirüs hastalarının spermlerinde Kovid-19 tespit edildiğini açıkladı. Ocak ve Şubat aylarında tedavi altına alınan 38 Kovid-19 hastasının spermlerini inceleyen bilim insanları bunların yüzde 16'sında virüsün tespit edildiğini açıkladı.JAMA Network Open isimli dergide yayınlanan araştırmada bu hastalardan yüzde 9'unun iyileşme sürecinde olduğu ve virüsün spermde bu süreçte de bulunduğu aktarıldı.Araştırmayı yürüten bilim insanı Diangeng Li, ""SARS-CoV-2'yi bazı Kovid-19 hastalarının spermlerinde bulduk. Bunlardan bir kısmı iyileşmekte olan hastalardı"" açıklamasını yaptı.Bilim ekibi, ""Virüs erkek üreme sisteminde çoğalamasa da bağışıklık sisteminin bu bölgedeki istilacı virüsle mücadele edemediğini ortaya koyuyor"" açıklamasını yaptı.Bilim insanları bu bulgunun şaşırtıcı olmadığını söylerken, ""Ebola ve Zika virüsleri de hastalar iyileştikten aylar sonra spermde bulunabiliyordu. Birçok virüs erkek üreme sisteminde yaşayabiliyor"" açıklamasını yaptı.Yetkililer, spermdeki virüsün bulaşıcı olup olmadığına dair net bir bilgi vermezken, ""Eğer gelecekte yapılacak araştırmalarda cinsel yolla bulaştığı ortaya çıkarsa, bunu önlemek için daha dikkatli olmak gerekir. Prezervatif kullanmak bu hastalar için önemli bir önleyici olabilir. Salgı ve kan haricinde iyileşen bir hastanın spermi de diğerlerini etkileyebilir"" ifadesini kullandı."
5,https://www.sondakika.com/haber/haber-dunya-genelinde-koronavirusten-olenlerin-sayisi-13199212/,"Çin'in Vuhan kentinde ortaya çıkan ve kısa sürede tüm dünyayı etkisi altına alan yeni tip koronavirüs salgını nedeniyle dünya genelinde hayatını kaybedenlerin sayısı 270 bini aştı, vaka sayısı ise 3 milyon 900 bine yükseldi.Kovid-19 görülen ülke ve bölgelerdeki yeni vakalara ilişkin verilerin derlendiği ""Worldometer"" internet sitesine göre, dünya genelinde toplam vaka sayısı 3 milyon 903 bin 577'ye ulaştı.En çok vaka görülen ülke 1 milyon 287 bin 552 ile ABD oldu. Bu ülkeyi 256 bin 855 ile İspanya, 215 bin 858 ile İtalya, 206 bin 715 ile İngiltere, 177 bin 160 ile Rusya, 174 bin 791 ile Fransa, 169 bin 430 ile Almanya, 133 bin 721 ile Türkiye, 132 bin 367 ile Brezilya ve 103 bin 135 ile İran izledi.Salgının ortaya çıktığı Çin ana karasında ise 82 bin 885 vaka kayda geçti.Vaka sayıları 20 bini aşan diğer ülkeler ise şöyle sıralandı: ""Kanada (64 bin 835), Peru (58 bin 526), Hindistan (56 bin 351), Belçika (51 bin 420), Hollanda (41 bin 774), Suudi Arabistan (33 bin 731), Ekvador (30 bin 298), İsviçre (30 bin 126), Meksika (27 bin 634), Portekiz (26 bin 715), Pakistan (24 bin 644), İsveç (24 bin 623), Şili (24 bin 581), İrlanda (22 bin 385), Singapur (20 bin 939), ve Belarus (20 bin 168).""Çin'in Hubey eyaletine bağlı Vuhan kentinde Aralık 2019'da ortaya çıkan Kovid-19 salgını, dünya genelinde 200'den fazla ülke ve bölgeye yayıldı.Salgın nedeniyle dünya genelinde 270 bin 3 kişi hayatını kaybetti, virüs bulaşan 1 milyon 333 bin 935 kişi iyileşti. Halen tedavi gören 2 milyon 299 bin 639 aktif enfekte kişi bulunuyor.Öte yandan, ""Worldometer"" internet sitesinde yer alan bilgiye göre, dünya genelinde koronavirüs salgını nedeniyle hayatını kaybedenlerin sayısı 270 bin 3'e yükseldi. Koronavirüs yüzünden bugüne kadar en fazla can kaybı, 76 bin 693 kişinin hayatını kaybettiği ABD'de görüldü. Bu ülkeyi 30 bin 615 ile İngiltere, 29 bin 958 can kaybıyla İtalya, 26 bin 70 ile İspanya, 25 bin 987 ile Fransa, 9 bin 54 ile Brezilya, 8 bin 415 ile Belçika, 7 bin 392 ile Almanya, 6 bin 486 ile İran, 5 bin 288 ile Hollanda ve 4 bin 633 ile Çin takip etti."
6,https://www.sondakika.com/haber/haber-bilim-insanlari-koronaviruste-yeni-tehlikeye-13198864/,"Çin'in Vuhan kentinde ortaya çıkan ve kısa sürede tüm dünyayı etkisi altına alan yeni tip koronavirüs salgını ile ilgili ABD'deki Kaliforniya Üniversitesi'nde uzmanlar yeni bir araştırma yaptı. Araştırmaya göre, koronavirüsün ağır zihinsel bozukluklara yol açarak geri dönüşü olmayan değişikliklere yol açabilir. San Diego merkezli Kaliforniya Üniversitesi'nde çalışan bilim insanları, Kovid-19 geçiren annelerden doğan bebeklerin temel risk grubunda olduğunu ve şizofreni geliştirebileceğini duyurdu.Daha detaylı analiz için ana rahmindeyken Kovid-19 geçiren bebeklerin müşahede altına alınması gerektiğini belirten ABD'li uzmanlar, böylelikle salgının insan davranışı ve beyni üzerindeki uzun vadeli zararlı etkilerinin durdurulabileceğini vurguladı.Haberi değerlendiren Rus uzmanlar, koronavirüsün akut zihinsel belirtilere yol açabildiğini, ama bunun geçici bir durum olduğunu söyledi.İzvestiya gazetesine konuşan Moskova Fizik ve Teknoloji Enstitüsü'den Stanislav Otstavnoy, ""Bazen ağır ve uzun süreli enfeksiyonlarda halüsinasyon, illüzyon, sayıklama ve diğer bozukluklar gibi akut ve geçici psikotik belirtiler görülebilir. Hastanın durumu iyileşince bu bozuklukların geçtiğinin altını çiziyorum. Tabii enfeksiyon, merkezi sinir sistemine organik zarar vermediyse"" ifadelerini kullandı."
7,https://www.sondakika.com/haber/haber-ingiltere-de-6-yasindaki-cocuk-hamile-annesinin-13198413/," İngiltere'de, altı yaşındaki çocuk kan zehirlenmesi (sepsis) nedeniyle bayılan hamile annesinin hayatını, teyzesini tabletinden arayarak kurtardı.Staffordshire bölgesindeki Stoke-on-Trent kentinde yaşayan ve yaklaşık altı aylık hamile olan 31 yaşındaki Nicky Lewis, kan zehirlenmesi (sepsis) nedeniyle bayıldı.Annesinin bayıldığı sırada evde olan 6 yaşındaki Max odasında uyuyan annesini uyandırmak için yanına gitti. Ancak annesinin tepki vermemesi üzerine endişelenen çocuk teyzesini tabletinden arayıp, annesinin durumunu aktararak korktuğunu söyledi. Teyzesi Sonia, hemen bir ambulans çağırdı ve kardeşinin evine doğru yola çıktı. Sağlık görevlilerinin eve girmesine yardımcı olmak için tabureye çıkan küçük Max, anahtarı kapıdan çıkardıktan sonra mektup kutusundan sağlık çalışanlarına verdi.Doktorlar hastaneye kaldırılan genç kadının, oğlu Max'in hızlı hareket etmesi sonucu ölmekten son anda kurtulduğunu söyledi.Nicky Lewis'nin 33 yaşındaki eşi Sam, ""Özellikle şimdi geriye baktığımızda ve neler olabileceğini düşündüğümüzde Max'e yaptığı şey için her gün minnet duyuyoruz. Altı yaşındaki herhangi bir çocuk gibi çok arsız olsa bile kendimize sürekli hayatımızı kurtardığını hatırlatmalıyız. Böyle cesur ve zeki bir çocuğa sahip olduğumuz için ne kadar şanslı olduğumuzu düşünüyoruz"" diye konuştu."
8,https://www.sondakika.com/haber/haber-abd-de-7-mayis-ta-koronavirus-nedeniyle-2-bin-483-13198241/,"Çin'den kısa sürede tüm dünyaya yayılan yeni tip koronavirüs (Kovid-19) salgınından en çok etkilenen ülke olan ABD'de son 24 saatte gerçekleşen vaka sayıları açıklandı. Buna göre; ABD'de Kovid-19 salgınında hayatını kaybedenlerin sayısı 2 bin 483 artarak 74 bin 817'ye yükseldi.Kovid-19 görülen ülke ve bölgelerdeki yeni vakalara ilişkin güncel verilerin derlendiği ""Worldometer"" internet sitesine göre, ABD'de virüs bulaşan kişi sayısı son 24 saatte 24 bin 904 artarak 1 milyon 263 bin 705'e, hayatını kaybedenlerin sayısı ise 2 bin 483 artarak 74 bin 817'ye yükseldi.ABD'yi 256 bin 855 vakayla İspanya, 214 bin 457 ile İtalya ve 201 bin 101 ile İngiltere takip ediyor.ABD'de şimdiye kadar Kovid-19 testi yapılan kişi sayısı 8 milyonu aşarken, iyileşen hasta sayısı 213 bin 109 oldu.ABD genelinde ise New York, 333 bin 491 vaka ve 25 bin 956 can kaybıyla salgından en fazla etkilenen eyalet olma konumunu sürdürüyor.New York'u 133 bin 59 vakayla New Jersey ve 72 bin 25 vakayla Massachusetts takip ediyor."
9,https://www.sondakika.com/haber/haber-italyan-arastirmacilar-ilan-etti-dunyada-13198136/," İtalya'da Roma merkezli Takis Biotech adlı ilaç şirketi yeni tip koronavirüse (Kovid-19) karşı geliştirdikleri aşının ilk deneylerini fareler üzerinde gerçekleştirdi ve hayvanların geliştirdiği antikorlar analiz edildi.Laboratuvar testlerinden elde edilen ön sonuçlar, test farelerinde oluşturulan antikorların insan hücrelerinin yeni tip koronavirüs ile enfekte olmasını durdurabildiğini gösterdi.Takis BioTech'in Genel Müdürü Luigi Aurisicchio, bilim insanları salgını durdurmak için yarışırken İtalyan ekibinin sonbaharda klinik denemelere başlamayı planladığını açıkladı. Aurisicchio, ""Bildiğimiz kadarıyla dünyada bir aşı ile Kovid-19'un nötralizasyonunu gösteren ilk ekip biziz"" açıklamasını yaptı.Bilim insanları Roma'daki Spallanzani Hastanesi'ndeki farelerde geliştirdikleri beş farklı aşı adayını deneyerek karşılaştırma yaptı. Kovid-19'a yanıt olarak oluşturulan antikorlar, farelerin kanından alındı ??ve bir petri kabında bulunan insan hücrelerine eklendi. Araştırmacılar, insan hücrelerinin 14 gün içinde virüse karşı ""güçlü antikor yanıtı"" ürettiğini açıkladı. Antikorlar, SARS-CoV-2 virüsünün insan hücrelerine bağlanmasını ve insan hücrelerini enfekte etmesini başarıyla engelledi.Geliştirilen aşıların hepsinin DNA bazlı aşılar olduğu belirtildi. DNA veya RNA bazlı aşılar, zayıflatılmış veya deaktive edilmiş bir virüs veya virüsün parçaları ile yapılmadığından herhangi bir taze örneğe ihtiyaç duymadan laboratuvarda büyük ölçekte üretilebileceği anlamına geliyor.İtalyan haber ajansı ANSA'ya konuşan Aurisicchio, ""Bu, İtalya'da yapılan bir aşı adayının test aşamalarında geldiği en gelişmiş nokta. Hücrelerini test ettiğimiz iki kişiyi 'gelecekteki klinik çalışmalar için kullanacağız. Aşının insanlarda de işe yarayacağını umuyoruz"" dedi."
10,https://www.sondakika.com/haber/haber-abd-de-yasaga-ragmen-salonunu-acan-kuafor-13196114/," ABD'nin Texas eyaletinde, koronavirüs salgınında yasağa rağmen kuaför salonunu açan Shelley Luther, mahkemeden salonunu kapatması için gelen uyarı yazısını 25 Nisan'da 100 kişinin katıldığı bir protestoda yırtınca Salı günü yargıç karşısına çıktı.Yargıç Eric V. Moye duruşmada Luther'a ""Yaptığınız şeyin; kendi çıkarlarınızı toplumun çıkarlarının üstünde görmenin bencilce olduğunu kabul ederseniz ve eyalet yetkililerinden özür dilerseniz, sadece para cezası alacaksınız"" dedi.Özür dilemeyen Luther, ""Mahkemenize ve yasalara çok saygım var. Daha önce böyle bir yerde bulunmadım. Bulunmak da istemezdim. Ama size katılmıyorum, efendim. Bana çocuklarımın karnını doyurduğum için bencil diyorsanız bu bencillik değil. Çocukları olan kuaförlerim var. Efendim, yasaların çocukların karnını doyurmaktan daha önemli olduğunu düşünüyorsanız durmayın. Ama salonumu kapatmayacağım."" ifadesini kullandı.Bunun üzerine yargıç, Luther'e bir hafta hapis ve yedi bin dolar para cezası verdi. Luther ayrıca salonunun açık kaldığı her gün için 500 dolar ceza ödeyecek.Texas Valiliği aynı gün kuaför salonlarının yarından itibaren açılmasına karar verdi. Mahkeme binası önünde küçük bir grup Luther'ın serbest bırakılması için gösteri yaparken Texas Başsavcısı Ken Paxton, mahkemeye gönderdiği mektupta kararı ""Takdir yetkisinin utanç verici bir istismarı"" dedi ve Luther'ın serbest bırakılmasını istedi.Paxton, ""Yargıcın Shelley Luther'ı hapse atması gerekmiyordu. Bu salgın döneminde azılı mahkumları koronavirüs korkusuyla serbest bırakan bir hakim, çocuklarının önüne yemek koymak için salonunu açan bir anneyi hapse gönderiyor"" dedi."
11,https://www.sondakika.com/haber/haber-ingiltere-hukumeti-turkiye-den-alinan-400-000-adet-13195789/," İngiltere hükümeti, Nisan ayında Türkiye'den alınan 400.000 adet koruyucu önlüğün güvenlik standartlarını karşılayamadığını ve bu nedenle önlüklerin kullanılamayacağını teyit etti. İngiltere, ülkedeki Covid-19 hastalarını tedavi eden sağlık personelinin ihtiyaç duyduğu kişisel koroyucu ekipmanı temin etmek için Nisan ayında Türkiye'den de toplam 84 tonluk bir ekipman alımı gerçekleştirmişti. Ancak Türkiye'den getirilen önlüklerin İngiltere'deki standartları karşılamadığı belirtildi. Söz konusu önlüklerin bir depoda bekletildiği ve hükümetin önlükler için ödenen ücretin iadesini talep edip etmeyeceğinin bilinmediği belirtiliyor. Koronavirüs salgınının İngiltere'de yayılmaya başlamasından bu yana ülkedeki sağlık çalışanları, kendilerine yeterli sayıda kişisel koruyucu ekipman verilmediğini söylüyor. İngiltere Sağlık Bakanlığı ise maske, koruyucu önlük, siperlik, eldiven gibi ekipmanların hem ülke içinde üretiminin artırıldığını hem de yurt dışı alım seçeneklerinin değerlendirildiğini vurguluyor. Kişisel koroyucu ekipman, koronavirüse yakalanmış hastaları tedavi eden sağlık çalışanları için hayati önemde. Bu ekipmanlar olmadan sağlık çalışanları da virüse yakalanma riskiyle karşı karşıya kalıyor.İngiltere Sağlık Bakanlığı sözcüsü tarafından yapılan bir açıklamada, koruyucu ekipman sıkıntısının sadece İngiltere'de yaşanmadığı, dünya genelinde ülkelerin bu ekipmanları elde etmek için uğraştığını ifade edildi ve ""Ulusal Sağlık Hizmetleri için hem ülke içinden hem de ülke dışından kişisel koruyucu ekipman temin edebilmek adına gece gündüz çalışıyoruz. Alınan tüm ekipmanlar kalite kontrolünden geçiriliyor. Eğer standartlara uygun değilse, ekipmanın dağıtımını yapmıyoruz."" dendi.İngiltere sağlık sisteminde yaklaşık 1,6 milyon kişi çalışıyor. Bu çalışanların işlerini yapabilmeleri için farklı türlerde kişisel koruyucu ekipmana ihtiyaç duyduğu ifade ediliyor.Koruyucu önlükler ise İngiltere'de yaşanan ekipman sıkıntısının başında geliyor. Nisan ayı ortalarında çok sayıda sağlık kuruluşunun yeterli sayıda önlük stoku olmadığı vurgulanmıştı. "
12,https://www.sondakika.com/haber/haber-new-york-ta-endiselendiren-korona-istatistigi-13195378/," New York Valisi Andrew Cuomo, düzenlediği basın toplantısında, 100 hastaneden gelen veriler doğrultusunda ilk belirlemelere göre, Kovid-19 hastalarının yüzde 63'nünün ''evde kal'' uyarılarını dikkate alanlar, yüzde 18'inin ise bakım evlerinde kalanlar olduğunu söyledi.Evde kalan insanların çoğunun koronavirüs kapmasının ''şoke edici'' olduğunu belirten Cuomo, ''Biz bu hastaların toplu taşıma kullanıyor olabileceğini düşünmüştük ama aslında gerçekten evlerinde kalan kişiler olduğunu gördük.'' dedi.Hastaneye yatış yapanlarının çoğunun 50 yaş üstü kişiler olduğunu belirten Cuomo, yine virüsten etkilenenlerin çoğunun siyahi Amerikalı ve Latin Amerika kökenli olduğuna dikkati çekti.Cuomo, eyalette son 24 saatte 232 kişinin koronavirüs yüzünden hayatını kaybettiğini söyledi.ABD'de salgının merkezi konumunda olan New York'ta, 19 binden fazla kişi Kovid-19 yüzünden hayatını kaybederken, vaka sayısı 321 bini geçti. Kovid-19 görülen ülke ve bölgelerdeki yeni vakalara ilişkin güncel verilerin derlendiği ""Worldometer"" internet sitesine göre, ABD genelinde 1 milyon 244 binden fazla kişi virüsten etkilenirken, 72 bin 867 kişi öldü."
13,https://www.sondakika.com/haber/haber-rus-milyarder-is-adami-bosov-intihar-etti-13195204/,"Rus RBK gazetesinin haberine ve emniyet yetkilileri tarafından TASS haber ajansına teyit edilen bilgilere göre, Rusya'nın en zengin iş adamlarından 52 yaşındaki Bosov intihar etti.Rus basınında yer alan haberlerde, ülkenin en büyük kömür şirketlerinden Vostokugol ve Sibanthracite'nin sahiplerinden Bosov'un intihar etme nedenine dair bir açıklama yapılmazken, olaya ilişkin soruşturmanın sürdüğü kaydedildi.Bosov'un cesedinin akrabaları tarafından dün gece Moskova yakınlarındaki evinde bulunduğu ifade edilen haberlerde, kafasında kurşun yarasının tespit edildiği ve yanında bir tabancanın bulunduğu öne sürüldü. Forbes dergisinin 2020'de yayımladığı listeye göre, Bosov, 1,1 milyar dolar servetiyle ülkenin en zengin 86'ıncı iş insanı konumundaydı."
14,https://www.sondakika.com/haber/haber-dunya-genelinde-koronavirus-salgini-nedeniyle-13195122/,"Dünya genelinde yeni tip koronavirüs (Kovid-19) salgını sebebiyle hayatını kaybedenlerin sayısı 260 bini geçti.Kovid-19 görülen ülke ve bölgelerdeki vakalara ilişkin verilerin derlendiği ""Worldometer"" internet sitesine göre, dünya genelinde Kovid-19 nedeniyle hayatını kaybedenlerin sayısı 260 bin 448'e, vaka sayısı 3 milyon 768 bin 63'e ulaştı.Kovid-19 yüzünden bugüne kadar en fazla can kaybı, 72 bin 767 kişinin hayatını kaybettiği ABD'de görüldü. Bu ülkeyi 29 bin 684 can kaybıyla İtalya, 29 bin 427 ile İngiltere, 25 bin 857 ile İspanya, 25 bin 531 ile Fransa, 8 bin 339 ile Belçika, 7 bin 966 Brezilya, 6 bin 933 ile Almanya, 6 bin 418 ile İran, 5 bin 204 ile Hollanda ve 4 bin 633 ile Çin takip etti.1000'den fazla ölümün görüldüğü diğer ülkeler şöyle sıralandı: ""Kanada (4 bin 43), Türkiye (3 bin 584), İsveç (2 bin 941), Meksika (2 bin 507), İsviçre (1795), Hindistan (1768), Ekvador (1569), Rusya (1537), Peru (1444), İrlanda (1339) ve Portekiz (1089).""Çin'in Vuhan kentinde Aralık 2019'da ortaya çıkan Kovid-19, 200'den fazla ülke ve bölgeye yayıldı. Virüs bulaşan 1 milyon 203 bin 606 kişi iyileşirken, 2 milyon 234 bin 9 kişinin ise tedavisi sürüyor."
15,https://www.sondakika.com/haber/haber-endonezya-da-7-3-buyuklugunde-deprem-meydana-geldi-13194694/,"Endonezya'nın Maluku eyaletinde 7,3 büyüklüğünde deprem meydana geldiği bildirildi.Endonezya Meteoroloji, İklim ve Jeofizik Kurumu (BMKG), merkez üssü eyaletin Maluku Tenggara Barat bölgesinin 180 kilometre kuzeybatı açıklarında gerçekleşen depremin, yerin 133 kilometre derinliğinde kaydedildiğini açıkladı.BMKG, depremin ardından bölge için tsunami uyarısında bulunmadı. Depremin can veya mal kaybına yol açıp açmadığına ilişkin henüz açıklama yapılmadı.Endonezya'da 28 Eylül 2018'de Sulawesi Adası'ndaki Palu Körfezi'nde meydana gelen 7,5 büyüklüğünde deprem ve ardından oluşan tsunami Donggala, Palu ve Sigi bölgelerini etkilemişti. Bölgedeki deprem ve tsunamide, 4 bin 340 kişi hayatını kaybetmişti."
16,https://www.sondakika.com/haber/haber-abd-de-6-mayis-ta-koronavirus-nedeniyle-2-bin-360-13194645/,"Çin'den kısa sürede tüm dünyaya yayılan yeni tip koronavirüs (Kovid-19) salgınından en çok etkilenen ülke olan ABD'de son 24 saatte gerçekleşen vaka sayıları açıklandı. Buna göre; ABD'de Kovid-19 salgınında hayatını kaybedenlerin sayısı 2 bin 360 artarak 69 bin 974'e yükseldi. Kovid-19 görülen ülke ve bölgelerdeki yeni vakalara ilişkin güncel verilerin derlendiği ""Worldometer"" internet sitesine göre, ABD'de virüs bulaşan kişi sayısı son 24 saatte 24 bin 776 artarak 1 milyon 238 bin 801'e, hayatını kaybedenlerin sayısı ise 2 bin 360 artarak 72 bin 334'e yükseldi.ABD'yi 253 bin 682 vakayla İspanya, 213 bin 13 ile İtalya ve 194 bin 990 ile İngiltere takip ediyor.ABD'de şimdiye kadar Kovid-19 testi yapılan kişi sayısı 7 milyon 728 bine yaklaşırken, iyileşen hasta sayısı 200 bini geçti.ABD genelinde ise New York, 330 bin 139 vaka ve 25 bin 204 can kaybıyla salgından en fazla etkilenen eyalet olma konumunu sürdürüyor.New York'u 131 bin 705 vakayla New Jersey ve 70 bin 271 vakayla Massachusetts takip ediyor."
17,https://www.sondakika.com/haber/haber-bilim-kurulu-uyesi-prof-dr-tevfik-ozlu-normallesme-13194274/,"Cumhurbaşkanı Recep Tayyip Erdoğan, pazartesi günü video konferans yöntemiyle yapılan Kabine Toplantısı sonrası koronavirüs sürecinde normalleş adımlarının kademeli olarak nasıl gerçekleşeceğini açıkladı. Buna göre; 65 yaş üstü ve 20 yaş altındakilere yönelik yasak esnetilecek, berberler ve AVM'ler 11 Mayıs'ta açılacak. Askerlik işlemleri ise 31 Mayıs'ta başlayacak.  Sağlık Bakanlığı Koronavirüs Bilim Kurulu Üyesi ve Göğüs Hastalıkları Uzmanı Prof. Dr. Tevfik Özlü, normalleşme adımları ile ilgili değerlendirmelerde bulundu. Özlü; ""Bu normalleşme sürecine eskiye dönüş olarak bakılmamalı"" dedi. Euronews'e konuşan Bilim Kurulu Üyesi Prof. Dr. Tevfik Özlü; ""Virüse karşı yeni normlarla birlikte yaşamımızı sürdürmek zorundayız"" dedi.Özlü, normalleşme sürecinde ikinci atağın başlamaması için kurallara uyulmasının ve gevşeme yaşanmamasının oldukça önemli olduğu görüşünde.İkinci bir atak riskine karşı yetkililerin titizlikle hazırlıklarını sürdürdüklerini belirten Bilim Kurulu Üyesi Özlü, bu normalleşme sürecinde de sosyal mesafe ve hijyen kurallarına uyulması, kapalı alanların havalandırılması ile maske alışkanlığının devam ettirilmesinin önemli olduğunu söyledi.Yine açılan mekanlarda yığılmaların önüne geçilmesi için randevulu sistemi bir seçenek olarak sunan Prof. Dr. Tevfik Özlü'ye göre; bu mekanlarda sosyal mesafe ile hijyen kurallarına uyulması ve maske kullanımına titizlikle devam edilmeli.En çok merak edilen sorulardan biri ise sınırlandırılmaların olduğu şehirlerdeki pandeminin seyri. Türkiye'de pandeminin seyrinin illere göre farklılık gösterdiğini söyleyen Özlü, şehirlerarası giriş çıkışın sınırlandırılmasının kaldırıldığı Antalya, Aydın, Erzurum, Hatay, Malatya, Mersin ve Muğla'da durumun giderek iyileştiğini ifade etti.Şehirlerarası giriş çıkışları hala sınırlı olduğu İstanbul, İzmir ve Ankara gibi illerde ise hasta başvuruları, pozitif hasta sayısı ve yoğun bakımlardaki doluluk oranları giderek azalıyor.Türkiye'nin pek çok Avrupa ülkesine göre süreci başarılı yönettiğini düşünen Sağlık Bakanlığı Koronavirüs Bilim Kurulu Üyesi ve Göğüs Hastalıkları Uzmanı Prof. Dr. Tevfik Özlü, hiçbir hastanın açıkta kalmadığını ve tedaviden mahrum edilmediğini söyledi.Daha erken dönemde yani beşinci haftada Türkiye'nin pik noktasına ulaştığını belirten Özlü, bu durumun vakaların iyi yönetilmesinden kaynaklandığını ifade etti.Cumhurbaşkanı Recep Tayyip Erdoğan, koronavirüs salgınına karşı alınan kısıtlamalarda esnemeye gidileceğini açıklamasının ardından, 11 Mayıs'tan itibaren berber, kuaför ve alışveriş merkezleri hizmet vermeye başlayacak.Sokağa çıkamayan 65 yaş üstü olanlar da 10 Mayıs itibariyle haftada bir gün 4 saat sokağa çıkabilecek. Yine şehirlerarası giriş çıkışın sınırlandırıldığı Antalya, Aydın, Erzurum, Hatay, Malatya, Mersin ve Muğla'da sınırlama sona erdirildi.Üniversiteye giriş sınavları 20 Haziran olarak açıklandı. Salgın hastanelerinin sayıları da 1 Haziran'dan itibaren azaltılacak ve bu hastaneler normal işleyişlerine geri dönecek. Adliyelerde ara verilen işlemlere ve 15 Haziran itibariyle yeniden başlayabilecek. 31 ilde hafta sonlar uygulanan sokağa çıkma yasağı ise devam edecek."
18,https://www.sondakika.com/haber/haber-koronavirus-abd-de-virusle-ilgili-cok-onemli-bir-13193743/,"ABD'nin Pennsylvania eyaletinde koronavirüsle ilgili ""çok önemli bir buluşun eşiğinde olduğu"" iddia edilen bir bilim insanının hafta sonunda uğradığı silahlı saldırıda hayatını kaybettiği açıklandı.NBC ve CNN'in haberlerine göre Pittsburgh Üniversitesi Tıp Fakültesi'nde araştırmacı olan 37 yaşındaki Bing Liu, Rose Township'teki evinde Cumartesi günü ölü bulundu. Polis yetkilileri, Liu'nun başından ve boynundan vurulduğunu açıkladı.Liu'nun cesedinin bulunmasından bir saat sonra, evin bir kilometre kadar yakınlarında park edilmiş bir aracın içinde ikinci bir cesede daha rastlandı. 46 yaşındaki bu kişinin adının Hao Gu olduğu belirtildi.Rose Township polis yetkililerinden Brian Kohlhepp, NBC'ye Liu ve Gu'nun birbirlerini tanıdığını söyledi. Polis, Gu'nun Liu'yu öldürdükten sonra arabasında kendisini vurduğuna inanıyor.Kohlhepp, bu iki kişi arasındaki bağın ve cinayetin nedeninin araştırıldığını söyledi.Bilgi sayımsal bilim dalında Singapur'da doktora yapan Liu'nun doktora sonrası çalışmalarını Carnegie Mellon Üniversitesi'nde tamamladıktan sonra Pittsburgh Üniversitesi'ne geldiği belirtiliyor. Üniversiteden yapılan açıklamada ""mükemmel bir mentor ve üretken bir araştırmacı"" diye tanımlanan Liu'nun 30'dan fazla bilimsel makalenin ortak yazarlarından biri olduğu ve sistem biyolojisi araştırmalarına odaklandığı belirtildi.Açıklamada, ""Bing (Liu) SARS-CoV-2 enfeksiyonu ve bunu takip eden komplikasyonların hücresel temelinin altında yatan hücresel mekanizmaları açığa çıkaracak çok önemli bir buluşun eşiğindeydi. Onun başladığı işi bitirmek için çaba göstereceğiz"" denildi."
19,https://www.sondakika.com/haber/haber-yeni-zelanda-da-belediye-meclis-uyesi-zoom-13193973/,"Kamerası açık olan ve toplantının başladığını fark etmeyen David Benson-Pope, 30 saniye süreyle bu halde kitapların tozunu alırken görüntülendi.Üç dönem İşçi Partisi milletvekilliği ve 2004'te bakanlık yapan 70 yaşındaki Benson-Pope, toplantıya bilerek böyle katılmadığını fakat çalışma arkadaşlarını ve videoyu izleyenleri ""eğlendirdiği için memnun olduğunu"" söyledi.Benson-Pope, daha önceki Zoom görüşmesinde kitaplığının tozlu göründüğünü fark ettiğini ve yeni toplantı öncesinde toz almaya karar verdiğini belirtti.Üzerinde gömlek ve ceket olan belediye meclis üyesi, pantolonunu giymeye zaman bulamadan toplantının ortasında kaldı.Benson-Pope, internetten bu şekilde görüşme yapanlara, uygunsuz durumda yakalanmamaları için video ayarlarını kontrol etmeleri tavsiyesinde bulundu. Koronavirüs salgını nedeniyle Yeni Zelanda'da belediye meclisi oturumları internet üzerinden yapılıyor."
20,https://www.sondakika.com/haber/haber-guney-kore-istihbarati-kuzey-kore-lideri-kim-13193549/,"Haftalardır Kuzey Kore Lideri Kim Jong-un'un kalp ameliyatı geçirdiği ve sağlığının yerinde olmadığı iddia ediliyordu. Kim'in kolundaki yara izi de tartışmaların alevini körüklemişti. Bazı görüşler Kim'in kolundaki yara izinin kalp ameliyatı için koluna takılan stentten kaynaklandığını iddia etmişti. Ancak Güney Kore Ulusal İstihbarat Servisi (NIS), sağlığının yerinde olmadığı söylenen Kuzey Kore lideri Kim Jong-un'un ameliyat geçirmediğini açıkladı. Güney Kore ajansı Yonhap'ın haberine göre, NIS, Kuzey Kore lideri Kim hakkında ortaya atılan kalp rahatsızlığı nedeniyle ameliyat olduğu iddialarının gerçek olmadığını bildirdi.NIS yetkilileri tarafından milletvekillerine yapılan bilgilendirmede, Kim'in yılbaşından bu yana 17 kez halk karşısına çıktığı belirtilirken, bunun geçen yıla göre yüzde 66 daha az olduğuna dikkati çekildi. Kim'in kalbiyle ilgili herhangi bir sağlık sorunu olmadığı vurgulanarak, uzmanların hafif bir tıbbi tedavide bile iyileşmenin 4-5 hafta alacağına dair görüşleri paylaşıldı.Bilgilendirmede, ""Kim halkın karşısına çıkmasa da her zamanki gibi devlet işlerini yönetiyor."" ifadesi kullanıldı.Öte yandan bilgilendirmede, Kuzey Kore'ye, ocak ayında sınırını kapatmadan önce Çin'den geçiş yapıldığı anımsatılarak Kuzey'de yeni tip koronavirüs (Kovid-19) salgını olabileceği uyarısında bulunuldu. Çin ile sınırların kapatılmasından bu yana Kuzey Kore'de ekonomik zorlukların arttığı da ortaya kondu.Son haftalarda, Kim hakkında sağlığının yerinde olmadığı veya öldüğü yönünde söylentiler ortaya atılmıştı. İddiaların ardından Kim'in, başkent Pyongyang'da gübre fabrikasının açılışını yaparken fotoğraf ve videoları yayımlanmıştı.Kim'in ortaya çıkması, hakkındaki spekülasyonları sonlandırırken, bazı yorumcular, Kim'in yürüyüşünde bir tuhaflık olduğu değerlendirmesinde bulunmuştu."
21,https://www.sondakika.com/haber/haber-ege-denizinde-it-dalasi-iddiasi-pilotlarin-telsiz-13193199/," Yunanistan, Türk savaş uçaklarının, Ege'de Yunan hava sahasını ihlal ettiğini iddia etti. Yunanistan'a air Mirage savaş uçağı pilotları Yunan hava sahasını ihlal ettikleri iddia edilen Türk F-16 uçaklarına kilitlendikleri açıklandı.  Türkiye'ya ait iki F-16 uçağına kitlenen Yunan Mirage savaş uçaklarının pilotlarının telsiz konuşmaları yayınlandı. Yunanlı pilotun diğer Mirage pilotuna Türk uçağına kitlendiğini ifade eden 'Ona sahibim. Hedefime girmek üzere' dediği ileri sürüldü. Yunanlı yetkililer olayın görüntüsü olduğu iddia edilen videoyu yayınladı."
22,https://www.sondakika.com/haber/haber-ingiltere-de-yasak-askini-iki-kez-evine-cagiran-13192593/," Londra merkezli Imperial College'da salgın bilim alanında uzman öğretim üyesi Prof. Dr. Neil Ferguson, İngiltere'de yürürlükte olan sokağa çıkma ve sosyal mesafe kurallarını ihlal ettiğinin ortaya çıkmasının ardından hükümete salgınla mücadelede tavsiye veren Bilim Kurulu'ndaki görevini bıraktı.Ferguson'ın, sosyal mesafe kurallarına aykırı olarak evlilik dışı ilişkide olduğu bir kadını iki kez evine kabul ettiği ortaya çıkmıştı.İngiliz basınındaki haberlerde kadının, başka biriyle evli olduğu, kocası ve çocuğuyla güney Londra'da yaşadığı belirtilmiş, Ferguson'la buluşmak için kentin bir ucundan diğer ucuna seyahat ettiği ifade edilmişti. The Telegraph gazetesine istifasıyla ilgili açıklama yapan Ferguson, ""hatasını kabul ettiğini"" söyledi. Ferguson, davranışına gerekçe olarak Kovid-19 testinin pozitif çıkmasından sonra kendisini iki hafta karantinaya aldığını ve onun ardından da hastalığa karşı bağışıklık kazandığına inanmasını gösterdi.Matematiksel Biyoloji uzmanı da olan Ferguson, Kovid-19 salgınında sokağa çıkma yasağı ve sosyal mesafe gibi önlemlerin alınmaması halinde ülkedeki ölü sayısının 500 bine kadar çıkabileceğini iddia eden bilimsel raporun mimarı olarak biliniyor.Imperial College'da hazırlanan rapor, salgının başlangıcında ""sürü bağışıklığı"" stratejisini benimseme eğilimindeki İngiliz hükümetinin tutum değiştirmesine yol açmıştı.İngiliz medyasında sık sık beyanatları yer alan Ferguson'ın halka tedbirlere uymanın önemini anlatırken, kendisinin kuralları ihlal ettiğinin ortaya çıkması kamuoyunda tepki çekmişti.Sokağa çıkma yasağının önemi konusundaki ısrarı nedeniyle Ferguson'a, ""Prof. Sokağa Çıkma Yasağı"" lakabı takılmıştı."
23,https://www.sondakika.com/haber/haber-iran-havayolu-sirketi-mahan-air-in-koronavirusun-13192099/,"Çin Vuhan kentinde ortaya çıkan ve dünya genelinde 250 binden fazla insanın ölümüne neden olan yeni tip koronavirüs (Kovid-19) hızla tüm dünyaya yayıldı. Salgına karşı önlem almak isteyen birçok Ortadoğu ülkesi, uçak seferlerini durdururken, koronavirüsün bölgede nasıl yayıldığı merak konusu olmuştu. Konuyla ilgili araştırma yapan BBC Arapça Servisi muhabirleri, birçok bölge ülkesinin İran ile uçak seferlerini yasaklamış olmasına rağmen faaliyetlerini sürdüren İran havayolu şirketi Mahan Air'in, Covid-19'un Orta Doğu'da yayılmasında rol oynadığını ortaya çıkardılar.Uçuş izleme kayıtlarının analizini yapan ve Mahan Air havayolu şirketi içinden kaynaklarla görüşen BBC Arapça Servisi muhabirleri, birçok bölge ülkesinin İran bağlantılı uçuşlara yasak koymasına rağmen, havayoluna bağlı uçakların Ocak sonu ile Mart sonu arasında, İran'la Irak, Birleşik Arap Emirlikleri ve Suriye arasında yüzlerce uçuş yaparak faaliyetini sürdürdüğünü tespit etti.Bu bulgulara göre, adı geçen ülkelerin tümünün, kendi koydukları yasaklara rağmen uçuşlara izin vermiş olması gerekiyor.İran 31 Ocak tarihinde Çin'den bütün uçuşları durdurmuş, Şubat ve Mart aylarında da birçok ülke Orta Doğu'da koronavirüs salgınının merkez üssü haline gelen İran'la aralarındaki uçuşları yasaklamışlardı.Ne var ki Mahan Air yasaklara rağmen uçuşlarını sürdürdü ve bu da yolcularının ve mürettebatının sağlığını tehlikeye attığı eleştirilerine yol açtı.Koronavirüsü gittikleri ülkelere ve kendi ailelerine taşıyabilecekleri konusunda endişelerini seslendiren havayolu çalışanları ceza davası tehdidiyle susturuldu.Öte yandan, İran'da koronavirüs nedeniyle hayatını kaybedenlerin sayısı son 24 saatte 63 artarak 6 bin 340'a yükseldi. Toplam vaka sayısının ise 99 bin 970'e yükseldi."
24,https://www.sondakika.com/haber/haber-bae-de-gokdelende-buyuk-yangin-13191982/," Birleşik Arap Emirlikleri'nin Şarika kentinde bulunan ve 190 metre yüksekliğindeki 'Abbco Tower' adlı gökdelende yangın çıktı. Yangın hızlanarak neredeyse gökdelenin tamamında yayıldı. BAE medyası, ilk belirlemelere göre yangında can kaybı ya da yaralanma olmadığını; 5 kişinin solunum güçlüğü nedeniyle sağlık ekiplerine başvurduğunu duyurdu. Öte yandan, yanan gökdelendeki insanların da yangın büyümeden önce tahliye edildiği bilgisi paylaşıldı.Khaalej Times'ın haberine göre, gökdelenin bulunduğu noktaya giden itfaiye ekipleri yangını 3 saatten az sürede söndürdü. Gökdelenin çevresindeki 5 binanın da güvenlik nedeniyle tahliye edildiği ifade edilirken; yanan gökdelenden düşen parçalar nedeniyle çok sayıda otomobilin hasar gördüğü bildirildi."
25,https://www.sondakika.com/haber/haber-elon-musk-in-bebegine-verdigi-isim-sosyal-medyada-13191993/,"SpaceX'in kurucusu ve Tesla Motors ile PayPal'ın kurucu ortaklarından Elon Musk, müzisyen eşi Grimes'ın erkek bir bebek dünyaya getirdiğini açıkladı.İlk başta Grimes'in doğuma girdiğini yazan Musk, daha sonra bir sosyal medya kullanıcısının kendisine ""Bebekten haber var mı?"" yazması üzerine, ""Anne ve bebek iyiler"" dedi. Musk bir de fotoğraf paylaştı.Elon Musk, gerçek adı Claire Boucher olan Grimes ile 2018 yılından beri birlikte. Üç kez boşanan 48 yaşındaki Musk'un daha önceki beraberliklerinden beş oğlu bulunuyor. 32 yaşındaki Grimes, ilk kez anne oldu. Çift, bebek beklediklerini ocak ayında Instagram'dan yaptıkları bir paylaşımla duyurmuştu.Elon Musk, bir takipçisinin bebeğin adını sorması üzerine ""X Æ A-12 Musk"" adını verdiklerini söyledi. Musk'ın isim konusunda ciddi olup olmadığı anlaşılmazken, bunun şifrelenmiş bir ifade olduğu yorumları da yapıldı.Öte yandan, Elon Musk ve Grimes çiftinin çocuklarına verdikleri ""X Æ A-12 Musk"" ismi kısa sürede sosyal medyada gündem oldu. Twitter kullanıcıları ""X Æ A-12 Musk"" etiketi altında güldüren paylaşımlar yaptı. İşte o paylaşımlardan bazıları:"
26,https://www.sondakika.com/haber/haber-dunya-genelinde-koronavirus-vaka-sayisi-3-milyon-13191973/,"Yeni tip koronavirüsün (Kovid-19) dünya genelinde bulaştığı kişi sayısı 3 milyon 700 bini geçti.Kovid-19 görülen ülke ve bölgelerdeki yeni vakalara ilişkin verilerin derlendiği ""Worldometer"" internet sitesine göre, dünya genelinde toplam vaka sayısı 3 milyon 705 bin 896'ya ulaştı.En çok vaka görülen ülke 1 milyon 226 bin 123 ile ABD oldu. Bu ülkeyi 250 bin 61 ile İspanya, 213 bin 13 ile İtalya, 194 bin 990 ile İngiltere, 170 bin 551 ile Fransa, 166 bin 521 ile Almanya, 155 bin 370 ile Rusya, 129 bin 491 ile Türkiye, 110 bin 156 ile Brezilya ve 99 bin 970 ile İran izledi.Salgının ortaya çıktığı Çin ana karasında ise 82 bin 881 vaka kayda geçti.Vaka sayıları 10 bini aşan diğer ülkeler ise şöyle sıralandı: ""Kanada (61 bin 959), Belçika (50 bin 509), Hindistan (49 bin 400), Peru (47 bin 372), Hollanda (41 bin 87), Ekvador (31 bin 881), Suudi Arabistan (30 bin 251), İsviçre (30 bin 9), Portekiz (25 bin 702), Meksika (24 bin 905), İsveç (23 bin 216), Pakistan (22 bin 49), Şili (22 bin 16), İrlanda (21 bin 983), Singapur (19 bin 410), Belarus (18 bin 350), Katar (17 bin 142), Japonya (16 bin 420), İsrail (16 bin 268), Avusturya (15 bin 650), Birleşik Arap Emirlikleri (15 bin 192), Polonya (14 bin 431), Romanya (13 bin 837), Ukrayna (12 bin 697), Endonezya (12 bin 71), Bangladeş (10 bin 929) ve Güney Kore (10 bin 801).""Çin'in Hubey eyaletine bağlı Vuhan kentinde Aralık 2019'da ortaya çıkan Kovid-19 salgını, dünya genelinde 200'den fazla ülke ve bölgeye yayıldı.Salgın nedeniyle dünya genelinde 256 bin 542 kişi hayatını kaybetti, virüs bulaşan 1 milyon 227 bin 745 kişi iyileşti. Halen tedavi gören 2 milyon 221 bin 609 aktif enfekte kişi bulunuyor."
27,https://www.sondakika.com/haber/haber-abd-baskani-donald-trump-geri-adim-atti-cin-13191896/,"Çin'in Hubei eyaletine bağlı Vuhan kentinde ortaya çıkan ve kısa sürede tüm dünyayı etkisi altına alan yeni tip koronavirüs salgını (Kovid-19) nedeniyle en fazla can kaybının yaşandığı ülke ABD oldu. ABD Başkanı Donald Trump, en başından beri virüsün Vuhan'daki bir laboratuvardan ortaya çıktığını iddia ederek, Çin'in ağır bir bedel ödeyeceğini söylemişti. Bugün konuyla ilgili yeni bir açıklama daha yapan Trump, geri adım attı.Trump, Oval Ofis'te New York Post'a verdiği özel röportajında, Covid-19 salgınını ve ABD'nin dış politikasını değerlendirdi. Virüsün küresel bir salgın haline gelmesinden Çin'i sorumlu tutan Trump, ""İstihbarat raporlarından anlıyoruz ki, Çin'de kötü şeyler oldu. Bununla yüzleşelim. Çin, bunu kasten ortaya çıkarmadı ama virüs bir şekilde Vuhan'dan çıktı"" diye konuştu.Daha önceki açıklamalarında Covid-19'un Vuhan'daki bir laboratuvardan çıktığını savunan Trump, bu kez, ""Virüs, Vuhan'da ortaya çıktı ama burası bir laboratuvar olmayabilir. Virüsün oradan çıkıp tüm dünyaya yayılmasına izin verilmemeliydi"" ifadesini kullandı.Trump, Çin ile artan gerginliğin askeri bir müdahaleyle sonuçlanıp sonuçlanmayacağı sorusuna da şu yanıtı verdi:""Savaş hakkında konuşmak istemiyorum. Bu çok nahoş bir şey. Biliyorsunuz Çin ile birkaç ay önce ticaret anlaşması yaptık. Anlaşma sürecinde iki ülke ilişkileri hakkında büyük bir iyimserlik vardı. Sonra bu virüs ortaya çıktı"" Öte yandan, koronavirüs görülen ülke ve bölgelerdeki yeni vakalara ilişkin güncel verilerin derlendiği ""Worldometer"" internet sitesine göre, ABD'de virüs bulaşan kişi sayısı son 24 saatte 24 bin 109 artarak 1 milyon 214 bin 23'e, hayatını kaybedenlerin sayısı ise 1338 artarak 69 bin 974'e yükseldi.  ABD'de koronavirüs salgını nedeniyle 5 Mayıs'ta 1338 kişi hayatını kaybetti"
28,https://www.sondakika.com/haber/haber-afrika-da-gizemli-hastalik-panigi-10-gunde-100-13191883/,"Batı Afrika ülkesi Nijerya'nın Jigawa eyaletinde 10 günde ""teşhis edilemeyen hastalık"" nedeniyle 100'den fazla kişi öldü.Jigawa Eyaleti Sağlık Direktörü Dr. Abba Zakari, eyalette böyle bir durumun yaşanmasının endişe verici olduğunu ifade etti. Hastalığın araştırılması için Dünya Sağlık Örgütünden bir ekip geldiğini dile getiren Zakari, ""Durumun Kovid-19 olup olmadığını söylemek için daha erken ama ekip çalışmalara başladı"" dedi.Kano eyaletinde geçen ayın başında gizemli bir hastalık nedeniyle 3 günde yaklaşık 150 kişi hayatını kaybetmişti.Nijerya'da şimdiye kadar 2 bin 802 Covid-19 vakası görülürken, 93 kişi virüsten yaşamını yitirdi."
29,https://www.sondakika.com/haber/haber-italya-da-koronavirus-nedeniyle-olenlerin-sayisi-13191766/," İtalya'da yeni tip koronavirüs (Kovid-19) nedeniyle hayatını kaybedenlerin sayısı son 24 saatte 236 artarak 29 bin 315'e yükseldi.Ülkede iki ayı aşkındır süren Kovid-19 salgınına ilişkin son bilgiler, Sivil Savunma kurumundan yazılı açıklamayla duyuruldu. Açıklamaya göre, ülkedeki aktif koronavirüs vaka sayısı 1513 düşüşle 98 bin 467'ye geriledi. Ülkede bugüne kadar Kovid-19 bulaşanların toplam sayısı ise 213 bin 13 oldu.İyileşenlerin sayısı 2 bin 352 artarak 85 bin 231'e çıktı. Açıklamada, son 24 saatte Kovid-19'dan hayatını kaybedenlerin sayısı 236 artarak 29 bin 315'e yükseldi.Yoğun bakımda tedavi görenlerin sayısındaki düşüş bugün de sürdü ve dün 1479 olan sayı bugün 1427'ye geriledi. Ülke genelinde bugüne kadar 2 milyon 246 bin 666 test yapıldı.Bugüne kadar salgından en çok etkilenen bölge olan Lombardiya'da son 24 saatte yaşamını yitirenlerin sayısı 95 oldu.Diğer yandan Kültür ve Turizm Bakanı Dario Franceschini, bugün Senatonun Turizm-Ticaret-Endüstri Komisyonunda yaptığı açıklamada, ülkede turizm sektörünün kriz ötesinde bir durum yaşadığını, sektörün diz çöktüğünü ve bir süre daha bu durumdan etkilenmeye devam edeceğini aktardı.Bakan, turizm sektörü için olağanüstü somut müdahalelerde bulunmaları gerektiğini ifade etti."
30,https://www.sondakika.com/haber/haber-israil-patentini-alip-dunyaya-ilan-etti-13191572/," İsrail Savunma Bakanı Naftali Bennett yaptığı açıklamada, İsrail Biyolojik Araştırma Enstitüsü'nün yeni tip koronavirüs (Kovid-19) salgınını önlemede ""çığır açacak"" bir adıma imza attığını söyledi.İsrail Biyolojik Araştırma Enstitüsü'nü ziyaret eden Bennett, 50'den fazla bilim insanının Kovid-19 aşısını geliştirmek için çaba harcadığını dile getirdi. Savunma Bakanı Bennett, Covid-19'u insan vücudunda izole edebilen ""monoklonal nörtleştirici antikor"" geliştirildiğini belirtti. ""Koronavirüsün panzehirini geliştirmek için çığır açıcı bir adım"" ifadesini kullanan Bennett, ""monoklonal nörtleştirici antikor""un hastalığa yol açacak virüsü vücutta ""nötralize"" ettiğini ifade etti.İsrail Biyolojik Araştırma Enstitüsü, uluslararası bir ilaç şirketinin seri üretim yapmak istediğini, bu nedenle ""monoklonal nörtleştirici antikor"" buluşunun patentini aldıklarını kaydetti.İsrail Biyolojik Araştırma Enstitüsü 1952 yılında İsrail Savunma Güçleri'nin bir parçası olarak kuruldu. Sonradan özelleştirilen enstitü teknik olarak başbakanlığa bağlı ve Savunma Bakanlığı ile yakın bir bağı bulunuyor."
31,https://www.sondakika.com/haber/haber-dunya-saglik-orgutu-nden-kritik-korona-cagrisi-13191539/," Dünya Sağlık Örgütü (DSÖ) Sözcüsü Lindmeier, BM Cenevre Ofisi'nde düzenlenen basın toplantısında, 27 Aralık 2019'da solunum rahatsızlığı nedeniyle tedavi edilen kişinin aslında Kovid-19'a yakalandığına ilişkin Fransa'dan yapılan açıklamaları değerlendirdi.31 Aralık 2019'da Çin'de ilk Kovid-19 vakasının bildirildiğini anımsatan Lindmeier, bu bilgiye rağmen çok büyük bir ihtimalle Çin'de Kovid-19 semptomlarının geçen yılın aralık ayı başlarında görüldüğüne dikkati çekti. Fransa'dan bildirilen vakanın şaşırtıcı olmadığını ifade eden Lindmeier, bu yeni gelişmenin ""heyacan verici olduğunu"" ve kendilerine ""yepyeni ve daha iyi bir tablo çizdiğini"" vurguladı.Lindmeier, virüsün ilk ortaya çıktığı ülke olan Çin'in ismini vermeden, ilk Kovid-19 taşıyıcılarının ülkeler arası seyahat etmesiyle virüsün bilinenden daha önce yayılmaya başlamış olabileceğine işaret etti. ""Fransa'daki veya benzer senaryolardaki bulgular, Kovid-19'un potansiyel virüs dolaşımını daha iyi anlamaya yardımcı oluyor."" diyen Lindmaier, Kovid-19'a ilişkin daha erken tarihli vakaların da ortaya çıkabileceğine işaret etti.Lindmeier, kasım ve aralık aylarından itibaren ""nedeni belirtilmemiş şüpheli zatürre vakalarının"" Kovid-19 olup olmadığına dair yeni testler yapmaları için ülkelere çağrıda bulundu. Sözcü, böylelikle salgına dair yeni bilgilerin ortaya çıkacağını kaydetti. Fransa'da, başkent Paris'in banliyölerinden Bobigny'deki İbn Sina Hastanesi Acil Servisi Şefi Yves Cohen, 3 Mayıs'ta BFMTV kanalına yaptığı açıklamada, 27 Aralık 2019'da solunum rahatsızlığı nedeniyle tedavi edilen kişinin aslında Kovid-19'a yakalandığını aktarmıştı.Cohen, bu durumun bu kişiye tekrar test yapılmasıyla ortaya çıktığını ifade etmişti.Söz konusu kişinin virüsü iki çocuğuna bulaştırdığını belirten Cohen, eşinin hasta olmadığını fakat belirti göstermeden Kovid-19'a yakalanmış olabileceğini söylemişti.Sağlık Bakanlığına göre ise ülkede ilk Kovid-19 vakaları 24 Ocak'ta görüldü."
32,https://www.sondakika.com/haber/haber-tayland-krali-20-cariyesini-ordu-mensubu-yapti-13191222/," Tayland'da koronavirüs (Covid-19) salgınına karşı tüm ülkede sosyal izolasyon uyguladığı zamanda 20 cariyesi ile Almanya'ya kaçan Tayland Kralı Maha Vajiralongkorn ile ilgili yeni gelişme yaşandı. Dünyanın tartışmalı lideri Tayland Kralı Maha Vajiralongkorn'un 20 cariyesini ordu mensubu yaptığı ileri sürüldü. Alman medyasında yayınlanan habere göre, Vajiralongkorn'un cariyelerine rütbe de verdiği belirtildi. Kralın bu hamlesinin ülkede büyük tepkilere neden olduğu belirtildi.Eksantrik kralın 30 milyar dolarlık kişisel servete sahip olduğu ve zamanının çoğunu geçirdiği Almanya'da 12 milyon dolar değer biçilen bir evi bulunuyor. Kral Maha Vajiralongkorn, daha önce dördüncü eşinin katıldığı resmi törenle cariyesini baş metres ilan etmişti.Son olarak ortaya atılan iddiaya göre Tayland Kralı, her cariyesine Tayland ordusunda bir görev veriyor ve ordu mensubu yapıyor. Kral, askeri unvanlara sahip cariyelerine ""Özel Hava Kuvvetleri' ismini verdiği ileri sürüldü."
33,https://www.sondakika.com/haber/haber-abd-de-dis-ticaret-acigi-martta-yuzde-11-6-artti-13190998/,"ABD Ticaret Bakanlığı, Mart ayına ilişkin dış ticaret verilerini açıkladı. Buna göre, ülkenin dış ticaret açığı, Mart'ta bir önceki aya göre yüzde 11,6 artarak 44,4 milyar dolar oldu. Yeni tip koronavirüs (Kovid-19) salgınının etkisiyle bu dönemde artış gösteren veriye ilişkin piyasa beklentisi, 44 milyar dolar olması yönündeydi.Şubat ayına ait dış ticaret açığı verisi ise 39,9 milyar dolardan 39,8 milyar dolara revize edildi. ABD'nin Mart ayındaki ihracatı, bir önceki aya göre yüzde 9,6 azalarak 187,8 milyar dolara düştü. Ülkenin ithalatı ise aynı dönemde yüzde 6,2 azalarak 232,2 milyar dolara geriledi. Bu verilerle, ülkenin ithalatı ve ihracatı, Kasım 2016 döneminden bu yana en düşük seviyelerini kaydetti.ABD'nin Ocak ayında birinci faz ticaret anlaşması imzaladığı ancak Kovid-19 kriziyle ticaret geriliminin yeniden odağı olan Çin ile arasındaki ticaret açığı, Mart'ta düşüş kaydetti. Ülkenin Çin ile olan ticaret açığı, martta bir önceki aya göre yüzde 21,3 azalarak 15,5 milyar dolara indi. ABD'nin Çin'e ihracatı bu dönemde aylık 300 milyon dolar artarak 7,8 milyar dolara yükselirken, ülkeden yapılan ithalat 3,9 milyar dolar azalarak 4,8 milyar dolara geriledi.ABD'nin Mart ayında dış ticaret açığı verdiği diğer ülkeler arasında, Avrupa Birliği (16,9 milyar dolar), Meksika (9 milyar dolar), Almanya (6 milyar dolar), Japonya (4,6 milyar dolar), İtalya (2,8 milyar dolar), Kanada (2,6 milyar dolar), Tayvan (2 milyar dolar), Güney Kore (1,9 milyar dolar) ve Hindistan da (1,7 milyar dolar) yer aldı."
34,https://www.sondakika.com/haber/haber-abd-de-koronavirus-salgini-nedeniyle-son-24-13191283/,"Çin'den kısa sürede tüm dünyaya yayılan yeni tip koronavirüs (Kovid-19) salgınından en çok etkilenen ülke olan ABD'de son 24 saatte gerçekleşen vaka sayıları açıklandı. Buna göre; ABD'de Kovid-19 salgınında hayatını kaybedenlerin sayısı son 24 saatte 1338 artarak 69 bin 974'e yükseldi.Dünya genelinde Kovid-19'dan en fazla etkilenen ABD, salgının merkezi ve en çok can kaybının yaşandığı ülke konumunda bulunuyor.Kovid-19 görülen ülke ve bölgelerdeki yeni vakalara ilişkin güncel verilerin derlendiği ""Worldometer"" internet sitesine göre, ABD'de virüs bulaşan kişi sayısı son 24 saatte 24 bin 109 artarak 1 milyon 214 bin 23'e, hayatını kaybedenlerin sayısı ise 1338 artarak 69 bin 974'e yükseldi.ABD'yi, 250 bin 561 vakayla İspanya, 211 bin 938 ile İtalya ve 190 bin 584 ile İngiltere takip ediyor.ABD'de şimdiye kadar Kovid-19 testi yapılan kişi sayısı 7 milyon 485 bine yaklaşırken, iyileşen hasta sayısı ise 188 bini geçti.ABD genelinde ise New York, 327 bin 374 vaka ve 24 bin 944 can kaybıyla salgından en fazla etkilenen eyalet olma konumunu sürdürüyor.New York'u 129 bin 345 vakayla New Jersey ve 69 bin 87 vakayla Massachusetts takip ediyor."
35,https://www.sondakika.com/haber/haber-trump-yonetiminin-abd-de-ekonominin-acilmasiyla-13191264/,"ABD'de Trump yönetiminin, ülkede ekonominin açılmaya başlamasıyla yeni tip koronavirüs (Kovid-19) vaka ve ölü sayısında ay sonuna doğru büyük artış beklediği öne sürüldü. New York Times'ta yer alan haberde, Trump yönetiminin ekonomiyi açma girişimleriyle iç idari yazışmalarda, 1 Haziran'a kadar Kovid-19 günlük vaka sayısının 200 bini, ölü sayısının da 3 bini bulmasını projekte ettiği savunuldu.Haberde, vaka ve ölü sayısındaki artış öngörülerinin ABD Hastalık Kontrol ve Önleme Merkezleri (CDC) modeline dayanan ve Federal Acil Durum Yönetim Ajansınca grafik şeklinde bir araya getirilen projeksiyonlara dayandırıldığı vurgulandı.Şu ana kadar ABD'de günlük vaka artışının 25 bin, can kaybının 1750 civarında olduğuna dikkat çekildi.Söz konusu projeksiyonun, 7 haftadır ""evde kal"" talimatının uygulandığı ve iş yerlerinin kapatıldığı ülkedeki salgınla mücadelede pek bir şeyin değişmediğini gösterdiği belirtilen haberde, ekonominin açılmaya başlamasıyla durumun daha da kötüleşeceği değerlendirmesi yapıldı.Ülkede, Trump yönetiminin teşvikiyle mayıs başında ekonomilerini kısmen açan Iowa, Minnesota, Tennessee ve Teksas gibi eyaletlerde Kovid-19 vaka ve ölü sayısında artış görülmeye başladığı haberlere yansımıştı.ABD Başkanı Donald Trump da pazar günü Fox TV'ye verdiği mülakatta, 2 hafta önce söylediği ülke genelinde tahmini toplam 60 bin can kaybı rakamının aksine, Kovid-19 ölümlerinin tekrar 100 bini bulabileceğini belirtmişti."
36,https://www.sondakika.com/haber/haber-salginin-basladigi-cin-de-yasaklara-vahsi-hayvan-13190914/,"Dünyada 253 bini aşkın insanın ölümüne sebep olan koronavirüs salgınının başladığı Çin'in, Guangdong bölgesinde yer alan Shenzhen şehrinde, köpek ve kedi eti satışı ve tüketimi 1 Mayıs'ta yasaklandı. Ülkenin bazı kentlerinde kurbağa ve kaplumbağa satılmaya devam ediyor. Vuhan şehrinde vahşi hayvan satan bir markette başladığı belirtilen koronavirüs nedeniyle hükümetin açıkladığı yasaklara rağmen ülkenin Guangzhou şehrinde yer alan Xihua Farmer's Market adlı ıslak pazarda kurbağa ve kaplumbağa satılmaya devam ediliyor.Pazarda canlı karideslerin de açık bir şekilde satıldığı görüntülenirken, satıcıların müşteri taleplerine göre canlı akrep satmaya da istekli oldukları ifade edildi. Çin hükümeti; kaplumbağa, kurbağa, yılan ve akrep gibi çoğu hayvanın satışını Şubat'ın sonlarından itibaren yasaklamıştı ancak hükümetin satılabilecek ""vahşi hayvanlar"" listesini revize ettiği belirtildi. Tam listenin en erken Mayıs ortasına kadar kesinleşmesi beklenirken o zamana kadar vahşi hayvanların satılmaya devam edilebileceği tahmin ediliyor.Öte yandan Shenzhen, kedi ve köpek eti tüketiminin yasaklandığı ilk kent olmuştu."
37,https://www.sondakika.com/haber/haber-rusya-da-koronayla-savasan-doktorlarin-supheli-13191206/,"Son 2 haftada Rusya'da 3 sağlık çalışanı hastane penceresinden düştü. Bunlardan 2'si hayatını kaybetti, biri ise yaşam mücadelesini sürdürüyor. Ancak yaşananlar akıllara ""sağlık çalışanları iş yükü ve psikolojik baskı yüzünden intihar mı ediyor"" sorularını getirdi.Doktorlardan birinin koronavirüs testi pozitif çıktıktan sonra dahi çalışmaya zorlandığı iddia ediliyor. Ancak hastane yetkilileri bu iddiayı reddediyor. Üç olay da Rus yetkililer tarafından araştırılıyor. Başkent Moskova'nın güneyindeki Voronezh kentinde Aleksander Şulepov adlı 37 yaşındaki bir ambulans doktoru, koronavirüs hastası olmasına rağmen çalışmaya zorlandığını söylediği bir video yayımladıktan 10 gün sonra çalıştığı hastanenin ikinci katından düştü. Yerel medyanın bölgesel sağlık yetkililerine dayanarak verdiği habere göre, Cumartesi günü meydana gelen olayda kafatası çatladığı belirtilen Şulepov'un durumu ağır. Koronavirüs testi pozitif çıkan Şulepov, 22 Nisan'da hastaneye kaldırılmıştı. Aynı gün Şulepov ve Aleksander Kosyakin adlı bir çalışma arkadaşı sosyal medyada bir video yayımlayarak çalışma koşullarını eleştirmişti. Kosyakin videoda, Şulepov'un koronavirüs hastası olmasına rağmen çalışmaya zorlandığını söylemişti. Kosyakin, bu videodan sonra ""yalan haber"" yayma suçlamasıyla polis tarafından sorgulandığını belirtti. Şulepov, üç gün sonra başka bir video yayımlayarak sözlerini geri almış ve bu kaydı, ""duygularına hâkim olamadığı bir anda"" kaydettiğini söylemişti.Şulepov'un son videosunu Novousmanskaya Hastanesi'nin başhekimi Igor Potanin'le çekti. Potanin videoda hastane çalışanlarının koruyucu malzeme eksiği olmadığını söylüyor. Novousmanskaya Hastanesi'nin açıklamasında Şulepov'un koronavirüs olduğunu bildirmesinden sonra mesaiden alındığı ve tedavi gördüğü belirtildi. CNN'e göre Şulepov, pencereden düşen üçüncü doktor oldu. Sibirya'nın Krasnoyarsk kentinde bir hastanenin başhekim vekili olan 47 yaşındaki Elena Nepomnyaşçaya 1 Mayıs'ta hayatını kaybetmişti. Sağlık Bakanlığı'nın açıklamasında koronavirüs hastası olan doktorun bir hafta yoğun bakımda kaldıktan sonra öldüğünü duyurdu.Rusya'da yeni tip koronavirüs tespit edilen kişi sayısı 155 bin 370'e ulaşarak Avrupa ülkelerindeki vaka sayısına yaklaştı. Son 24 saatte 10 binden fazla vaka görüldü. Ölü sayısı ise 95 artarak bin 451'e yükseldi. Rusya Koronavirüs Enfeksiyonu Kontrol ve Önleme Merkezi'nden yapılan açıklamaya göre, son 24 saatte 10 bin 102 kişide daha Kovid-19 görülmesiyle vaka sayısı 155 bin 370'e çıktı. Böylece Rusya, Kovid-19 vaka sayısı bakımından 165 bin hastayı geçen Almanya'ya yaklaşmış oldu. Son iki gündür günlük vaka sayısının 10 binin altına düşmediği ülkede ölü sayısı 95 artarak 1451'e, iyileşen sayısı da 1770 artarak 19 bin 865'e yükseldi. Öte yandan ülkedeki vaka sayısında günlük artış oranı yüzde 7 olurken, yeni vakaların yüzde 49,1'i hastalık belirtisi taşımıyor. Yeni vakaların yüzde 46,4'ünün 18 ila 45 yaşında, yüzde 34'ünün 46 ila 65 yaşında, yüzde 10,3'ünün 66 yaş üstü, yüzde 9,3'ünün de çocuk olduğu kaydedildi. Salgının en çok hissedildiği başkent Moskova'da vaka sayısı 5 bin 714 artarak 80 bin 115 oldu. Moskova'daki vaka sayısında günlük artış oranının yüzde 7,7 olduğu belirtildi. Rusya İnsan Sağlığı ve Tüketici Haklarını Koruma Servisi'nden yapılan açıklamada, yaklaşık 222 bin 510 kişinin gözetim altında tutulduğu ve şimdiye kadar bu kişilerin sayısının 806 bin 709 olduğu bildirildi.Açıklamada, bugüne kadar 4 milyon 460 binden fazla test yapıldığı kaydedildi. Rusya Savunma Bakanlığı'ndan yapılan açıklamaya göre, orduda virüs tespit edilenlerin sayısı 130 artarak 1384'e ulaştı, 2 kişi ağır durumda bulunuyor. Ordudaki 349 sivil çalışanın yanı sıra Bakanlığa bağlı okullarda 1456 kişide virüs görüldü, toplam 253 hasta ise sağlığına kavuştu. Rusya'da, ilk Covid-19 vakası 31 Ocak'ta Tümen ve Sibirya'nın güneyindeki Transbaykal bölgelerinde iki Çin vatandaşında tespit edilmişti. "
38,https://www.sondakika.com/haber/haber-gana-nin-dansci-tabut-tasiyicilari-koronavirus-13190987/,"Milyonlarca insana enfekte olan koronavirüs salgını; ekonomiden sağlık sistemine kadar her bir alanda etkisi gösterdi. Çeşitli etmenler sebebiyle iş kolları, eğitim, turizm vb. alanlar büyük ölçüde olumsuz etkilenirken bunlara bir örnek de Gana'da adet olduğu üzere cenazelerde dans ederek tabut taşıyan dansçılar oldu.Gana kültüründe cenazeler sadece yas değil aynı zamanda kutlama zamanı olarak da görülüyor. Yakınları, ölen kişinin hayatını kutlamak için bir araya gelip dans ediyor. Bu kutlamalar birçok kişiye de iş kapısı açıyor. Benjamin Aidoo ve dans grubu da dans ederek tabut taşıyıp ve bu sayede para kazanıyordu. Ancak Aidoo, koronavirüs salgını nedeniyle işlerinin azaldığından yakınıyor.BBC Afrika Servisi'nden Sulley Lansah'a konuşan Aidoo, salgından sonra dünyayı dolaşıp insanlara danslarını öğreteceklerini, bu şekilde ölenlere nasıl saygı gösterdiklerini anlatacaklarını söyledi.Gana'da koronavirüse yakalanan insanların sayısı 2.719, hayatını kaybedenlerin sayısı ise 18 olarak açıklandı."
39,https://www.sondakika.com/haber/haber-ingiltere-de-karantinadan-sikilan-adam-evinin-13189677/," İngiltere'de film senaryolarını aratmayan bir olay yaşandı. İngiltere'nin Devon bölgesindeki Plymouth şehrinde yaşayan Jake Brown, koronavirüs (Kovid-19) nedeniyle sürekli evde olduğu için sıkılarak yeni aldığı evinde değişiklikler yapmaya karar verdi. Çalışmalara başlayan Brown, duvarların birinin dokusunun farklı olduğunu fark ederek duvarda delik açtı. Duvarın arkasında geniş ve boş bir alan olduğunu gören Brown, bu alanı incelemeye başladı.Brown daha sonra bunun bir tünel olduğunu keşfetti. Brown incelemeleri sırasında tünelin içerisinde boya kutuları ve tarihi 1964 yılına dayanan eski bir gazete buldu. Ayrıca Brown, tünelin içinde bulduğu boya kutularının neredeyse 1900'lerin başından olduğunu da fark etti. Bunun üzerine Brown, tarihçi arkadaşı Richard Fisher ile irtibata geçerek, bulduklarını anlattı. Richard ise bölgenin o zamanlar 'Windridge Hill' adında büyük bir tepe olduğunu belirterek, evlerin kiler gibi yer altı alanları ile inşa edildiğini ve bu gibi yerlerin daha sonra şarap mahzenlerine hatta mağara tipi banyo alanlarına dönüştürüldüğünü gördüğünü belirtti."
40,https://www.sondakika.com/haber/haber-abd-de-polis-kovalamacasi-sirasinda-yol-kenarina-13189653/,"ABD'nin California eyaletinde otoyolda polisten kaçan zanlılar, içerisinde 915 bin dolardan fazla para bulunan iki karton kutuyu yol kenarına attı. New York Post'un haberine göre, California otoyol devriye polisi, Los Banos'ta eyaletler arası yolda birlikte seyahat ettikleri düşünülen üç arazi aracından birinin peşine düştü. Bu sırada diğer araçlardan birinin sürücüsü polisi engellemeye çalıştı.Kovalamaca devam ederken takip edilen aracın şoförü yol kenarında durarak iki karton kutuyu buraya bıraktı. Polis, kutularda 915 bin dolar nakit para buldu, eğitimli köpek de paraların üzerinde uyuşturucu kokusu aldı.Takip edilen dahil iki aracın New Yorklu sürücüleri gözaltına alınırken, kovalamaca sırasında polisi engellemeye çalışan aracın şoförü kaçmayı başardı. Gözaltına alınanların parayla marihuana almayı planladığından şüpheleniliyor."
41,https://www.sondakika.com/haber/haber-yabanci-basinin-gozu-turk-saglik-sistemindeki-13189608/," Çin'in Vuhan kentinde başlayan, dünyada çok sayıda insana bulaşan ve Dünya Sağlık Örgütü'nün artık ""Pandemi"" olarak sınıflandırdığı koronavirüs (Kovid-19) karşısında bir çok Batı ülkesi tedbir almakta başarısız olurken, Türkiye'nin geldiği nokta dünya basını tarafından örnek gösteriliyor. Dünyanın en etkili haber ajansı Agence France-Presse (AFP), ABD'li ünlü kanal CNN International İstanbul'a gelerek, Türkiye'nin koronavirüs salgınına ilişkin mücadelesindeki başarısını yerinde inceledi. Agence France-Presse (AFP)'in haberinde ise İstanbul Avrupa İl Ambulans Servisi Başhekimi Uzm. Dr. Fatih Türkmen'in verdiği bir röportaj yer aldı. Türkmen röportajında koronavirüs sürecindeki çalışma aşamalarını detaylarıyla anlattı. Ajans abonelerine duyurduğu haberde, Doktor Türkmen'in ""Emin olduğumuz tek şey hazırlıklı olacağımızdır"" sözünü ön plana çıkardı.ABD'nin prestijli kanalı CNN International ekibi de İstanbul'a gelerek Türkiye'nin sağlık sistemi hakkında çalışma gerçekleştirdi. Koronavirüsle mücadele kapsamında dünyaya örnek olan Türkiye, filyasyon çalışmalarıyla da dikkat çekti.Türkiye'nin koronavirüsle mücadeledeki başarısını araştırarak dünyaya duyuran CNN International ekibi, filyasyon çalışmalarını inceledi. Türkiye'nin vakaları ve çevresini nasıl takip ettiğini aktaran CNN International, İstanbul'da gördüklerine hayran kaldı. CNN International ekibi, Türkiye'nin sağlık sistemin olduğu gibi filyasyon çalışmalarını da dünyaya örnek olarak gösterdi. Öte yandan DSÖ Türkiye Sağlık Güvenliği Projesi Koordinatörü Shaikh da Türkiye'nin koronavirüse karşı aldığı tedbirler ve izlediği politikalarla dünyaya örnek olduğunu belirtmişti."
42,https://www.sondakika.com/haber/haber-rus-lider-putin-den-kim-jong-un-a-madalya-13188949/," Rusya Devlet Başkanı Vladimir Putin, Kuzey Kore lideri Kim Jong-un'a 'Büyük Vatan Savaşı'ndaki Büyük Zafer'in 75. Yıldönümü Madalyası' verdi. Kuzey Kore'deki Rusya Büyükelçiliği'nin sosyal medya hesabından, madalyanın Büyükelçi Aleksandr Matsegora tarafından Kuzey Kore Dışişleri Bakanı Le Son Gvon'a takdim edildiği açıklandı. Madalyanın Kim Jong-un'a, Kuzey Kore topraklarında ölen askerlerin anısına gösterdiği büyük kişisel saygı nedeniyle verildiği bildirildi. 1950-1953 yılları arasında Kore'nin ikiye bölünmesiyle sonuçlanan savaş sırasında SSCB Kuzey Kore'ye büyük ekonomik destek sağlamıştı."
43,https://www.sondakika.com/haber/haber-bisikletli-maymunun-cocuk-kacirma-girisiminin-13188920/,"Endonezya'da bisiklet üzerinde hızla yol alan bir maymunun küçük bir kız çocuğunu kaçırma girişiminde bulunduğunu gösteren video şaşkınlık yarattı. Bir süre maymun tarafından yerde sürüklenen küçük kızın alnında çizikler oluştu.Endonezya'da çekilen bisikletli maymun videosu, görenleri hayrete düşürdü. Görüntüde bisiklet süren maymun, ileride kucağında bebeği olan bir kadının yanında oturan kız çocuğunu sürükleyerek kaçırmaya çalışıyor. Çevrede bulunan kişilerin hareketlenmesi üzerinde maymun, yaklaşık 3 metre sürükledikten sonra çocuğu bırakarak kaçıyor. Endonezya basınına göre olay ülkenin Doğu Java ilinin Surabaya semtinde sokak gösterilerinin yapıldığı sırada yaşandı.Maymun tarafından sürüklenen çocuğun alnında çizikler oluştuğu bildirildi. Videoyu çeken Jasa Supanji adlı kişi, Storyful'a yaptığı açıklamada, söz konusu olayın insanların sokak gösterilerini izlemek için toplandığı sırada yaşandığını söyledi. Öte yandan maymunun olay sonrası etraftaki kişilerce dövüldüğü ve çok sayıda kişinin de hayvana şiddet uygulandığı için tepki gösterdiği belirtildi."
44,https://www.sondakika.com/haber/haber-hasarin-en-net-goruntusu-koronavirus-sindim-13188404/,"İngiliz bilim insanları yeni tip koronavirüsün en detaylı görüntülerini paylaştı. Yayımlanan görsellerde virüsün bağırsaklarda kendini nasıl çoğalttığı ve verdiği hasar görülüyor.Dundee Üniversitesi Yaşam Bilimleri Okulu araştırmacıları dünya çapında 268 bindenfazla kişiyi öldüren yeni tip koronavirüsün (Kovid-19) kaydedilen en büyük ve en yüksek çözünürlüklü fotoğraflarını paylaştı. Bilim insanları virüsü görüntülemek için Hollanda'daki Hubrecht Enstitüsü, Erasmus MC Üniversitesi Tıp Merkezi ve Maastricht Üniversitesi ile birlikte çalıştı.Ultra güçlü bir mikroskoplagörüntülenen insan bağırsağının bir doku modelinde Sars-CoV-2 (Yeni tip corona virüs) parçacıklarının yayılımını görülüyor. Söz konusu fotoğrafların her birinin boyutunun 30 ile 50 gigabyte arasında olduğu belirtildi.Bununla birlikte, Kantitatif Hücre Biyolojisi Profesörü Jason Swedlow liderliğindeki ekip, dünyanın en güçlü mikroskopları ve görüntüleme sistemleri kullanılarak kaydedilen çok büyük ve karmaşık görüntüler için bir yayın sistemi olan Görüntü Veri Kaynağı'nı (IDR) oluşturdu.Öte yandan, bilim insanları Kovid-19'un bağırsak hücrelerine bulaşabileceğini ve orada çoğalabileceğini keşfetti.İnsan bağırsağına ait hücre kültürü modellerini kullanan araştırmacılar,virüsü test tüplerinde başarıyla büyüttüler ve bağırsak hücrelerinin virüse tepkisini izlediler."
45,https://www.sondakika.com/haber/haber-almanya-da-9-mayis-tan-itibaren-camiler-ibadete-13188652/," Almanya'da koronavirüs salgını ile mücadele kapsamında ibadetlere ara verilen camiler, 9 Mayıs'tan itibaren belli şartlara uyularak yeniden ibadete açılacak. Bu kapsamda camilerde genel temizlik işlemlerine başlanırken;Diyanet İşleri Türk İslam Birliği (DİTİB), İslam Kültür Merkezleri Birliği (VIKZ), Almanya Müslümanları Merkez Konseyi (ZMD), İslam Toplumu Milli Görüş Teşkilatı gibi İslami cemaatlerin oluşturduğu Almanya Müslümanları Koordinasyon Konseyi (KRM) konu ile ilgili bir bildiri yayımladı.Almanya'daki Müslümanların büyük çoğunluğunu temsil eden KRM'ye bağlı bulunmayan camilerin ise eyaletlerde alınan farklı tarihlere bağlı olarak yeniden ibadete açılabileceği kaydedildi.Yapılan açıklamada camilerde 9 Mayıs'tan itibaren ilk aşamada sadece sabah, öğle ve ikindi namazlarının cemaat ile kılınabileceği aktarılırken; mukabelelerin, camilerde günlük olarak saat 12.30'da okunacağını açıkladı. KRM, camilerde cuma ve teravih namazlarının ise ikinci bir karara kadar kılınamayacağını ifade ederken, konuyla ilgili hazırlanan afiş, bilgi broşürü ve kamu spotu bugün kamuoyuyla paylaşılacağını duyurdu.DİTİB Genel Başkanı Kazım Türkmen, teşkilatın eyalet birlikleri başkanlarına ""Koronavirüs tedbirleri"" konulu bir yazı gönderdi. Türkmen, teşkilatlara gönderdikleri yazıda camilerin açılması ile ilgili 30 Nisan tarihini beklemeleri gerektiğini ve normalleşme çalışmalarının da o tarihten sonra değerlendirileceklerini ifade etti. Türkmen, gelinen noktada eyaletlerin ve belediyelerin camilere toplu ibadete başlanabileceğine dair yazılar gönderdiğini dile getirirken, virüs tehlikesinin henüz tam olarak geçmediğini hatırlattı. Türkmen, ""Koronavirüs tedbirleri kapsamında bugüne kadar yürüttüğümüz ve her kesimden takdir alan başarılı çalışmalar ve emeklerimiz boşa gitmemesi için dini cemaatler olarak yeni kararlar almak durumunda kaldık. Buna göre camilerimizi cemaatle ibadete kademeli olarak 9 Mayıs 2020 tarihinden itibaren, farklı bir gelişme ve olumsuz bir durum olmaması durumunda sabah, öğle ve ikindi namazları ile mukabele takibi şeklinde açmaya karar vermiş bulunuyoruz.'' dedi.Türkmen açıklamalarına şu şekilde devam etti: ''Bu süreçte gerek derneklerimiz gerekse cemaatimiz fiziken ve ruhen bir iki gün içinde göndereceğimiz konsepte kendilerini hazırlamaları elzemdir. Aksi takdirde derneklerimiz ve din görevlilerimiz zor duruma düşebilir, istenmeyen tartışmalara sürüklenebilir. İbadetlerin belirli şartların yerine getirilmesi koşuluyla camilerin açılabilecek olması kararı memnuniyetle karşılandı. Camilerin toplu ibadete açılmasının heyecanı ve mutluluğu bizlere insan hayatının kıymetini ve alınması gereken tedbirleri asla unutturmamalı tam aksine hem Rabbimize şükretmeyi hem de bir daha bu karardan geri dönüş olmaması için gönderilecek kurallara azami ölçüde hassasiyet göstermemiz gerektiğini hatırlatmalıdır"" "
46,https://www.sondakika.com/haber/haber-koronavirusun-mutlu-oksijen-yetmezligi-13188623/,"Çin'in Wuhan kentinde ortaya çıkan ve kısa sürede dünyayı etkisi altına alan yeni tip koronavirüs salgını (Kovid-19) nedeniyle en fazla can kaybının kayda geçtiği ülke olan ABD'de, Kovid-19 hastalarında ""mutlu oksijen yetmezliği"" adı verilen bir belirti ortaya çıktı. Bu belirtiye sahip hastalar, kandaki oksijen doygunluk seviyesi kötü olmasına rağmen sağlıklı görünüyor.Bazı Kovid-19 hastalarında ""mutlu oksijen yetmezliği"" adı verilen, göstergeler kötü olmasına rağmen hastaların kendini iyi hissettiği durumun gözlemlendiği belirtildi.New Yorklu doktor Reuben Strayer, Sciencemag'a açıklamasında, ""Monitörde gördüğümüz ile hastanın nasıl göründüğü arasında büyük bir uyumsuzluk görüyoruz"" dedi. Doktor, Kovid-19 hastalarının bu özelliğine şaşırdığını itiraf etti.Sao Paulolu göğüs hastalıkları uzmanı Elnara Marcia Negri de sağlıklı insanların kanındaki oksijen doygunluk seviyesinin en az yüzde 95 olduğunu hatırlatarak Kovid-19 hastalarında bu seviyenin yüzde 80, 79 ve hatta 50'lere düşmesine rağmen onların sağlıklı görünebildiğini söyledi."
47,https://www.sondakika.com/haber/haber-dunya-saglik-orgutu-koronavirus-uzun-sure-13188586/," Dünya Sağlık Örgütü Genel Direktörü Dr. Tedros Adhanom Ghebreyesus, DSÖ'nün İsviçre'nin Cenevre kentindeki merkezinde, video konferans yöntemiyle basın toplantısı düzenledi. Avrupa Birliği (AB) Komisyonu öncülüğünde gün içinde düzenlenen ""Koronavirüs Küresel Mukabele Uluslararası Taahhüt Etkinliği""ne 40 ülkeden liderin katıldığını belirten Ghebreyesus, Kovid-19 aşısı, teşhisi ve tedavilerinin araştırılması ve geliştirilmesi için toplam 7,4 milyar dolar taahhüt edildiğini anımsattı.Ghebreyesus, etkinliğin küresel dayanışmanın güçlü ve ilham verici bir göstergesi olduğuna işaret ederek ""(Kovid-19'dan) herkes eşit şekilde korunmalı. Hepimiz güvende olana kadar hiçbirimiz güvende değiliz."" dedi.Dünya genelinde bazı ülkelerde yeni vakaların ve ölümlerin sayısı azalırken, diğerlerinde arttığına vurgu yapan Ghebreyesus, ""Bu yüzden bağış etkinliği çok önemliydi. Bu virüs, uzun süre bizimle olacak. Onu yenecek araçları geliştirmek ve paylaşmak için bir araya gelmeliyiz."" ifadesini kullandı.Ghebreyesus, ""Bu virüsün panzehri ulusal birlik ve küresel dayanışmadır. Bu virüse karşı panzehir, insan ruhudur."" değerlendirmesinde bulundu.DSÖ Acil Durumlar Programı Direktörü Mike Ryan, ""Remdesivir"" adlı antiviral ilacın Kovid-19 tedavilerinde kullanılmasına ilişkin bir soruya ""İlacın potansiyel kullanımı için orada (ABD'de) umut sinyalleri var."" yanıtını verdi.İlacı üreten Amerikan Gilead ilaç şirketiyle DSÖ Genel Direktörü Ghebreyesus'un en üst düzeyde doğrudan görüştüğü bilgisini aktaran Ryan, ilacın küresel çapta ""dayanışma"" denemelerinin başlayacak olmasından memnuniyet duyduklarını kaydetti.ABD Başkanı Donald Trump, ABD Gıda ve İlaç İdaresinin (FDA), Kovid-19 tedavisi için Amerikan Gilead ilaç şirketinin ürettiği ""Remdesivir"" adlı antiviral ilaca ""acil durum onayı"" verdiğini duyurmuştu."
48,https://www.sondakika.com/haber/haber-iran-dan-koronavirus-aciklamasi-sonbaharda-13188533/,"Çin'in Vuhan kentinde ortaya çıkan ve kısa sürede tüm dünyayı etkisi altına alan yeni tip koronavirüs salgını (Kovid-19) nedeniyle dünya genelinde 250 bine yakın insan hayatını kaybetti. Salgından en çok etkilenen ülkeler arasında bulunan İran'dan ise korkutan bir açıklama geldi. İran Sağlık Bakan Yardımcısı İreç Herirçi, sonbaharda koronavirüs salgınında ikinci dalgayı beklediklerini duyurdu. Herirçi, Bender Abbas limanında bulunan balık pazarında denetleme yaparken, açıklamalarda bulundu. Herirçi, havaların ısınması ile koronavirüsün yok olmayacağını belirterek, ""Önümüzdeki 2 ay birkaç eyalet dışında ülke genelinde koronavirüs vakalarında düşüşler öngörüyoruz. Diğer eyaletlerdeki artış ülke genelindeki düşüşleri engellemeyecektir"" dedi.Bakan Yardımcısı, sonbahar ayında koronavirüs salgınında ikinci bir dalga beklediklerini belirtirken, havaların ısınması ile koronavirüs arasında bir bağın olmadığını ifade etti. Herirçi, İran'ın Hürmüzgan eyaletinde hava sıcaklığının 35 derece olduğunu belirtirken, burada bulunan bir balık pazarında 107 kişide koronavirüs tespit edildiğini açıkladı. Herirçi, ""Erken teşhis etmemiz virüsün yayılmasının önüne geçti. Aksi halde binlerce kişi virüse yakalanacaktı"" dedi. Öte yandan, Sağlık Bakanlığı Sözcüsü Kiyanuş Cihanpur, son 24 saatte ülke genelinde 74 kişinin daha Kovid-19 nedeniyle yaşamını yitirdiğini açıkladı. Böylece toplam can kaybının 6 bin 277'ye çıktığını belirten Cihanpur, vaka sayısının da 1223 artarak 98 bin 647'ye ulaştığı bilgisini verdi.Virüse yakalanan hastalardan 2 bin 676'sının durumunun ağır olduğunu dile getiren Cihanpur, 79 bin 397 kişinin ise tedavilerinin tamamlanmasının ardından taburcu edildiğini aktardı.İran'da Kovid-19'un ilk kez 19 Şubat'ta Kum kentinde tespit edildiği duyurulmuştu."
49,https://www.sondakika.com/haber/haber-dunya-liderlerinin-korona-asisi-icin-para-toplama-13188406/," Avrupa Birliği'nin (AB) yanı sıra İngiltere, Norveç, Kanada, Japonya ve Suudi Arabistan gibi ülkelerin koronavirüse karşı etkili bir aşının geliştirilmesi amacıyla en az 7,5 milyar euro toplamayı hedefledikleri bağış kampanyası maratonu başladı. Türkiye, ""Koronavirüs Küresel Mukabele Uluslararası Taahhüt Etkinliği"" olarak adlandırdığı kampanyaya bağış yapacağını ve bu miktarı 23 Mayıs'a kadar ilan edeceğini açıkladı.Avrupa Komisyonu ile bazı ülke liderlerinin ortak imzasıyla hafta sonu gazetelerde yayımlanan makalede, ""Kendi yapacağımız maddi taahhütleri açıklayacağız ve dünyanın dört bir yanından bu işe destek veren ortaklarımızın da bu kampanyaya katıldıklarını görmekten memnuniyet duyacağız. Toplayacağımız paralar, küresel çapta bilim insanları ve düzenleyici kurumlar, özel sektör ve devletler, uluslararası örgütler, vakıflar ve sağlık sektörü çalışanları arasında daha önce görülmemiş bir işbirliği başlatacak"" denildi.Makaleye, Avrupa Komisyonu Başkan Ursula von der Leyen, İtalya Başbakanı Giuseppe Conte, Fransa Cumhurbaşkanı Emmanuel Macron, Almanya Başbakanı Angela Merkel, AB Konseyi Başkanı Carles Michel, Norveç Başbakanı Erna Solberg ve Kanada Başbakanı Justin Trudeau imza attı.Ursula Von der Leyen, bugün kampanyanın açılışında yaptığı konuşmada, bunun tam anlamıyla küresel bir çabaya dönüşmesi için tüm ülkelere destek vermeleri çağrısı yaptı.Von der Leyen, Avrupa Komisyonu'nun 1 milyar euro bağışlayacağını belirterek, ""Bu virüs, kendimizi korumak istiyorsak birbirimizi korumamız gerektiğini hatırlattı. İşin gerçeği, bir aşı geliştirilene kadar ve geliştirilemediği sürece bu virüsle yaşamamız gerekiyor. Bu nedenle koronavirüse karşı aşı, teşhis ve tedavi geliştirilmesi için bugün güçlerimizi birleştirip, ortak bir para havuzu oluşturuyoruz"" dedi.Norveç, Avrupa Komisyonu ile eşdeğer bir miktar vereceğini açıklarken, Fransa ve Suudi Arabistan da 500'er milyon euroya yakın bir fon sağlayacaklarını belirtti.Merkel de yaptığı konuşmada 525 milyon euro vereceklerini açıkladı.İngiltere Başbakanı Boris Johnson'ın da aşı araştırma, test ve tedavi çalışmalarına 388 milyon sterlin (440 milyon euro) katkı yapacaklarını açıklaması bekleniyor. Reuters haber ajansı, Birleşmiş Milletler gibi bazı büyük uluslararası örgütlerin en büyük maddi destekçisi olan ABD'nin ise söz konusu kampanyaya katılmayacağını bildirdi.Cumhurbaşkanı Recep Tayyip Erdoğan da düzenlenen kampanya ile ilgili bir video mesaj yayımladı.Türkiye'nin 57 ülkeye tıbbi malzeme desteği sağladığını belirten Erdoğan, ""Milli faaliyetlerimizin yanı sıra teşhis, tedavi ve aşı geliştirilmesi yönündeki küresel çabaları destekliyoruz. Kovid-19 aşısı tüm insanlığın ortak malı olmalı. Üretilecek aşıya küresel erişimin garanti altına alınması prensibi itinayla uygulanmalıdır"" dedi.Erdoğan, Türkiye'nin yapacağı değerlendirmelerin ardından vereceği miktarı 23 Mayıs'a kadar açıklayacağını vurguladı.Toplanacak paranın, Dünya Bankası ve Gates Vakfı gibi halihazırda aşı geliştirme çalışmalarına destek veren kuruluşların çabalarıyla birleştirilmesi hedefleniyor.Avrupa Komisyonu Başkanı Ursula Von der Leyen ve diğer liderlerin yayımladıkları makalede, toplanan paranın küresel çapta tanınan kuruluşlara aktarılarak, aşı geliştirme çabalarına yardımcı olunacağı ifade edildi.Makalede, ""Eğer dünya tarafından bu dünyanın tamamı için bu aşıyı geliştirebilirsek, 21'inci yüzyılda eşi benzeri görülmemiş küresel ölçekte bir kamu faydası sağlamış olacağız"" denildi.Aşı çalışmaları için para toplama kampanyasının önümüzdeki birkaç hafta ve hatta aylar boyunca devam edebileceği belirtiliyor."
